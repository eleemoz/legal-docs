# उपयोग की शर्तें

हो सकता है आप Mozilla की सेवाएं निम्न के लिए उपयोग न करें:

* कोई गैरकानूनी काम या लागू कानूनों का किसी अन्य रूप में उल्लंघन
* धमकी देना, परेशान करना, अथवा अन्य व्यक्तियों के निजता अधिकारों का उल्लंघन; 
अवांछित संदेश भेजना; अथवा आपसे सरोकार न रखने वाले संदेशों को अवरोधित करना, उनकी निगरानी करना या उन्हें संशोधित करना
* Mozilla के सामुदायिक भागीदारी दिशानिर्देशों का उल्‍लंघन (संदर्भ के लिए, 
<https://www.mozilla.org/about/governance/policies/participation/>देखें)
* वायरस, स्पायवेयर या मैलवेयर, वर्म्स, ट्रोजन हॉर्स, टाइम बॉम्ब या इसी तरह के अन्य दुर्भावनापूर्ण कोड 
या निर्देशों का उपयोग करते हुए उपयोगकर्ताओं को नुकसान पहुंचाना
*	व्यक्तिगत रूप से पहचान योग्य सूचनाएं संग्रहीत या एकत्रित करना जिनमें खाता नाम या ईमेल पते शामिल है किंतु यह केवल इन्हीं तक सीमित नहीं है
* ऐसी किसी भी गतिविधि में संलग्‍न होना जो Mozilla की सेवाओं या उत्पादों (अथवा Mozilla की 
सेवाओं से संबद्ध सर्वर या नेटवर्क) में हस्तक्षेप करती है या उन्हें विच्छिन्न करती है
* किसी भी उद्देश्य से Mozilla की सेवाओं या उत्पादों का पुनर्प्रदर्शन, नकल या प्रतिलिपि बनाना या उनकी बिक्री करना, 
व्यापार करना या उन्हें आगे अन्यत्र बेचना
* कॉपीराइट या ट्रेड्मार्क का उल्लंघन अथवा अन्य व्यक्तियों के बौद्धिक संपदा अधिकारों का 
अतिलंघन
* ऐसी सामग्री अपलोड, डाउनलोड, संप्रेषित या प्रदर्शित करना अथवा उन तक पहुंच की अनुमति देना जो:
    * गैरकानूनी हो अथवा गैरकानूनी गतिविधियों को बढ़ावा देती हो
    * जो अनुपयुक्त हो जैसे, अश्लील या अश्लील साहित्य वाली सामग्री हो, अथवा लैंगिकता या हिंसा का ग्राफ़िक प्रदर्शन हो या ऐसे चित्रण या छवियां हों जिनसे बच्चों का शोषण होता हो या उनके लिए हानिकारक हों
    * जो बौद्धिक संपदा अधिकारों, स्वत्वाधिकारों या गोपनीयता या प्रसार-प्रचार अधिकारों सहित किसी भी व्‍यक्‍ति के अधिकारों का हनन करती हो
    * जो कपटपूर्ण, भ्रामक या जालसाजी हो अथवा जिनका उद्देश्य किसी की टोह लेने या किसी अन्य प्रकार की पहचान चोरी करना हो
    * जो जुआ खेलने को प्रोत्साहित करती हो
    * जो गैरकानूनी या नियंत्रित उत्पादों या सेवा के विज्ञापन या प्रोत्साहन में संलग्‍न हो
    * जो आयु, लिंग, जातीयता, नस्ल, राष्ट्रीयता, धर्म, यौन अभिविन्‍यास, विकलांगता, भौगोलिक अवस्थिति या अन्य संरक्षित श्रेणी के आधार पर किसी व्यक्ति या समूह को नीचा दिखाती हो, किसी को धमकाती या भयभीत करती हो, उनके विरुद्ध हिंसा भड़‌काती हो या उन्‍हें हानि पहुंचाती हो अथवा जिसे नफरत फैलाने वाली भाषा माना जा सकता हो
    * किसी उपयोगकर्ता को कुछ खरीदने के निर्णय में गुमराह करती हो

यह सूची मात्र दृष्टांत-स्वरूप है, निश्चयात्मक नहीं और इसे अपडेट किया जा सकता है.

जब Mozilla को लगे कि इन शर्तों या संबंधित उत्पाद के सेवा शर्तों का उल्लंघन हो रहा है तो किसी भी सामग्री को हटाने या किसी भी उपयोगकर्ता को निलंबित करने का अधिकार Mozilla के पास रहेगा. 
