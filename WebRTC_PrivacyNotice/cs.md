# Zásady ochrany osobních údajů ve Firefox Hello

23. listopadu 2015
{: datetime="2014-11-25" }

Na ochraně vašeho soukromí nám záleží. Když Hello odešle informace společnosti Mozilla (tedy nám), naše Zásady ochrany osobních údajů společnosti Mozilla popisují, jak s těmito informacemi nakládáme.

## Co byste měli vědět:

Když provádíte hovory, společnosti Mozilla se odesílají některé informace, aby mohl být hovor spojen. Jakmile ke spojení dojde, vaše komunikace je šifrována.

* **Účty Firefox**: U Firefox Hello je použití účtů dobrovolné.  Když se přihlásíte pomocí účtu Firefox, Firefox odešle společnosti Mozilla název vašeho účtu, aby k vám mohly být směrovány hovory přímo. Další informace o tom, jak účty Firefox používají data, najdete [zde](https://www.mozilla.org/privacy/firefox-cloud/).

* **Kontakty**: Můžete importovat nebo přidat nové kontakty a vytvořit si adresář s e-mailovými adresami, profilovými obrázky a jmény lidí, kterým můžete volat.  Tyto informace jsou uloženy lokálně ve vašem zařízení.

* **Konverzace**: Aby mohl prohlížeč Firefox směrovat hovory, šifruje a odesílá nám informace spojené s kontaktem, se kterým se snažíte spojit, a adresou URL konverzace. Po skončení hovoru tyto informace odstraníme.

* **Zpětná vazba a podpora**: Odesílání zpětné vazby společnosti Mozilla je dobrovolné.  Můžete nám poskytnout informace, když odešlete zprávu o havárii nebo zprávu na našem fóru podpory.

---------------------------------------

Z užívání Služby automaticky získáváme určité metriky.

* **Výkonnostní metriky**: Automaticky získáváme údaje o výkonu a rychlosti odezvy u hovorů a pokusech o hovory, abychom mohli zjistit problémy, diagnostikovat je a vylepšit Firefox Hello.  Mezi data, která získáváme, patří kvalita u zvukových a video streamů, ať už se hovory nezdařily nebo byly odpojeny, délka hovoru, zamlžené IP adresy, zamlžené údaje o síti a hardwaru (např. zda jste připojeni prostřednictvím bezdrátové či mobilní sítě) a časová razítka.

* **Metriky používání**: Získáváme souhrnné informace o tom, kolik osob Službu používá, typech operačních systémů a prohlížečů a zemích, v nichž se Služba používá.

* **Hlášení**: Získáváme souhrnné informace o tom, kolik osob Službu používá, typech operačních systémů a prohlížečů a zemích, v nichž se Služba používá.
* 
* **Analytika**: Pokud používáte webového klienta Hello pro připojení se ke konverzaci pomocí odkazu https://hello.firefox.com, můžeme rovněž používat soubory cookies a služby třetích osob, které nám pomáhají chápat, jak celkově lidé aplikaci Hello používají. Používáme:

    * Google Analytics, která do vašeho zařízení vkládá soubor cookie pro získání metriky o tom, jak lidé aplikaci Hello používají. To nám pomáhá vylepšovat služby aplikace Hello. 
    
    * Optimizely, která do vašeho zařízení vkládá soubor cookie, který nám pomáhá testovat změny aplikace Hello. To nám pomáhá uživatelům aplikace Hello nabízet lepší zkušenosti.

* **Dlaždice**: Dlaždice jsou funkce aplikace Hello, které se mohou zobrazovat během konverzace nebo během čekání uživatele na zahájení konverzace. Pro poskytování funkce dlaždic aplikace Hello zasílá společnosti Mozilla data týkající se dlaždic, jako je počet kliknutí, vzhled, vaše adresa IP a informace o místě.

---------------------------------------

Jednotlivé předvolby souboru cookie můžete ovládat a můžete zrušit registraci pro
webovou analýzu a nástroje optimalizace.

* **Historie souboru cookie**: V předvolbách v příslušných nastaveních ve vašem webovém prohlížeči
můžete jednotlivé soubory cookie schválit nebo odmítnout. V případě prohlížeče Firefox je najdete
v části Nástroje/Možnosti/Historie ochrany soukromí. Dovolujeme si upozornit, že některé funkce
aplikace Hello nemusí bez pomoci souboru cookie fungovat. 

* **Analytika a optimalizace**: Pokud si nepřejete, aby Google Analytics shromažďovala jakákoliv
data o vašem používání aplikace Hello, můžete nainstalovat [Dodatek prohlížeče
zrušení registrace Google Analytics](https://tools.google.com/dlpage/gaoptout). Dodatek uchovává anonymitu vašich návštěv a brání přenosu dat do Google Analytics. Pokud si nepřejete, aby aplikace Optimizely shromažďovala jakákoliv data o vašem používání aplikace Hello, můžete registraci zrušit na [webových stránkách zrušení registrace aplikace Optimizely,](https://www.optimizely.com/opt_out) kde najdete podrobnější informace.

---------------------------------------

Službu Firefox Hello vám poskytujeme ve spolupráci se společností TokBox, Inc. (dále jen „TokBox“) a tato služba v rámci své funkce odesílá data společnosti TokBox.  Toto oznámení popisuje pouze to, jak s informacemi, které od vás obdržíme, nakládá společnost Mozilla. Další informace o tom, jak s daty nakládá společnost TokBox, naleznete v jejích [Zásadách ochrany osobních údajů](. https://tokbox.com/support/privacy-policy)
