# Ειδοποίηση Απορρήτου Firefox Hello

23 Νοεμβρίου 2015
{: datetime="2014-11-25" }

Μας ενδιαφέρει η προστασία του απορρήτου σας. Όταν το Hello στέλνει πληροφορίες στη Mozilla (σε εμάς), το πώς χρησιμοποιούμε αυτές τις πληροφορίες περιγράφεται από την Πολιτική Απορρήτου της Mozilla.

## Τι πρέπει να γνωρίζετε:

Όταν πραγματοποιείτε κλήσεις, ορισμένες πληροφορίες στέλνονται στη Mozilla ώστε να πραγματοποιήσει την κλήση. Αφού πραγματοποιηθεί η κλήση, η επικοινωνία σας είναι κρυπτογραφημένη.

* **Λογαριασμοί Firefox**: Η χρήση λογαριασμών είναι προαιρετική με το Firefox Hello.  Αν πραγματοποιήσετε είσοδο με έναν Λογαριασμό Firefox, ο περιηγητής σας Firefox στέλνει στη Mozilla το όνομα του λογαριασμού σας ώστε να σας απευθύνει τις κλήσεις σας. Για να μάθετε περισσότερα για το πώς χρησιμοποιούνται τα δεδομένα από τους Λογαριασμούς Firefox, κάντε κλικ [εδώ](https://www.mozilla.org/privacy/firefox-cloud/).

* **Επαφές**: Μπορείτε να κάνετε εισαγωγή ή προσθήκη επαφών για να δημιουργήσετε ένα βιβλίο διευθύνσεων με τις διευθύνσεις email, τις εικόνες προφίλ και τα ονόματα των ατόμων που ίσως θέλετε να καλέσετε.  Αυτές οι πληροφορίες αποθηκεύονται τοπικά στη συσκευή σας.

* **Συζητήσεις**: Για να κατευθύνει τις κλήσεις, ο περιηγητής σας Firefox κρυπτογραφεί και μας στέλνει πληροφορίες που αφορούν την επαφή με την οποία θέλετε να επικοινωνήσετε και το URL της συζήτησης. Διαγράφουμε αυτές τις πληροφορίες αφού τερματιστεί η κλήση.

* **Σχόλια και υποστήριξη**: Η αποστολή σχολίων στη Mozilla είναι προαιρετική.  Μπορείτε να μας δώσετε πληροφορίες αν υποβάλετε μια αναφορά βίαιης διακοπής λειτουργίας ή μια αναφορά στο φόρουμ υποστήριξής μας.

---------------------------------------

Λαμβάνουμε αυτόματα ορισμένες μετρήσεις από τη χρήση της Υπηρεσίας.

* **Μετρικές απόδοσης**: Λαμβάνουμε αυτόματα δεδομένα απόδοσης και ανταπόκρισης σχετικά με τις κλήσεις και τις προσπάθειες κλήσης ώστε να εντοπίζουμε θέματα, να τα διαγιγνώσκουμε και να βελτιώνουμε το Firefox Hello.  Για παράδειγμα, τα δεδομένα που λαμβάνουμε περιλαμβάνουν την ποιότητα των ροών ήχου και βίντεο, το αν οι κλήσεις απέτυχαν ή διακόπηκαν, τη διάρκεια της κλήσης, κρυπτογραφημένες διευθύνσεις IP, κρυπτογραφημένα δεδομένα δικτύου και υλικού (π.χ. αν βρίσκεστε σε δίκτυο wifi ή κινητής τηλεφωνίας) και χρονοσημάνσεις.

* **Μετρήσεις χρήσης**: Λαμβάνουμε συγκεντρωτικές πληροφορίες για το πόσα άτομα χρησιμοποιούν την υπηρεσία, τους τύπους λειτουργικών συστημάτων και περιηγητών και τις χώρες στις οποίες γίνεται χρήση της υπηρεσίας.

* **Αναφορές**: Λαμβάνουμε συγκεντρωτικές πληροφορίες για το πόσα άτομα χρησιμοποιούν την υπηρεσία, τους τύπους λειτουργικών συστημάτων και περιηγητών και τις χώρες στις οποίες γίνεται χρήση της υπηρεσίας.


* **Αναλυτική**: Αν χρησιμοποιείτε τον διαδικτυακό πελάτη Hello για να συμμετάσχετε σε μια συνομιλία ακολουθώντας μια σύνδεση προς το https://hello.firefox.com, μπορεί επίσης να χρησιμοποιήσουμε cookies και υπηρεσίες τρίτων για να κατανοήσουμε συγκεντρωτικά πώς χρησιμοποιούν οι χρήστες μας το Hello. Χρησιμοποιούμε:

    * Το Google Analytics, το οποίο τοποθετεί ένα cookie στη συσκευή σας για να λαμβάνει μετρήσεις για τον τρόπο με τον οποίο οι χρήστες συμμετέχουν στο Hello. Αυτό μας βοηθά να βελτιώσουμε την υπηρεσία Hello. 
    
    * Το Optimizely, το οποίο τοποθετεί ένα cookie στη συσκευή σας, για να μας βοηθήσει στις δοκιμές παραλλαγών του Hello. Αυτό μας βοηθά να προσφέρουμε καλύτερες εμπειρίες στους χρήστες του Hello.

* **Πλακίδια**: Τα πλακίδια είναι μια δυνατότητα του Hello που μπορεί να εμφανίζεται κατά τη διάρκεια μιας συνομιλίας ή όταν ένας χρήστης περιμένει να αρχίσει μια συνομιλία. Για να παρέχει τη λειτουργία πλακιδίων, το Hello στέλνει στη Mozilla δεδομένα σχετικά με τα πλακίδια, όπως αριθμός κλικ, εμφανίσεων, τη διεύθυνση IP σας και πληροφορίες τοποθεσίας.

---------------------------------------

Μπορείτε να ελέγξετε τις προτιμήσεις για μεμονωμένα cookies και να δηλώνετε την επιθυμία σας μη συμμετοχής στην αναλυτική web και στα
εργαλεία βελτιστοποίησης.

* **Ιστορικό cookies**: Μπορείτε να αποδεχτείτε ή να απορρίψετε μεμονωμένα cookies στις προτιμήσεις
στις αντίστοιχες ρυθμίσεις του περιηγητή σας. Για το Firefox, μπορείτε να τις
βρείτε στην ενότητα ιστορικού στα Εργαλεία/Επιλογές/Απόρρητο. Σημειώστε ότι ορισμένες δυνατότητες
του Hello ίσως να μην λειτουργούν σωστά χωρίς τη βοήθεια των cookies. 

* **Αναλυτική και βελτιστοποίηση**: Αν δεν επιθυμείτε να συλλέγονται δεδομένα σχετικά με την αλληλεπίδρασή σας με το
Hello από το Google Analytics, μπορείτε να εγκαταστήσετε το [Google Analytics
Opt-out Browser Add-on](https://tools.google.com/dlpage/gaoptout). Το πρόσθετο αυτό διατηρεί τις επισκέψεις σας ανώνυμες και αποτρέπει τη μετάδοση δεδομένων στο Google Analytics. Αν δεν επιθυμείτε το Optimizely να συλλέγει δεδομένα σχετικά με την αλληλεπίδρασή σας με το Hello, μπορείτε να δηλώσετε τη μη επιθυμία σας αν επισκεφθείτε την [ιστοσελίδα δήλωσης μη επιθυμίας της Optimizely](https://www.optimizely.com/opt_out) για περισσότερες πληροφορίες.

---------------------------------------

Το Firefox Hello σας παρέχεται σε συνεργασία με την TokBox, Inc. ("TokBox") και στέλνει δεδομένα στην TokBox στο πλαίσιο της λειτουργίας της υπηρεσίας.  Αυτή η ειδοποίηση περιγράφει μόνο το πώς χειρίζεται η Mozilla τις πληροφορίες που λαμβάνουμε από εσάς. Για περισσότερες πληροφορίες σχετικά με το χειρισμό των δεδομένων από την TokBox, θα πρέπει να διαβάσετε τη δική της [Πολιτική Απορρήτου]( https://tokbox.com/support/privacy-policy)
