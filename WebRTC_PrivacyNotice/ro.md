# Politica de confidențialitate a Firefox Hello

23 noiembrie 2015
{: datetime="2014-11-25" }

Ne pasă de confidențialitatea dvs. Atunci când Hello trimite informații la Mozilla (adică noi), politica noastră de confidențialitate descrie modul în care prelucrăm acele informații.

## Lucruri pe care ar trebui să le știți:

Când efectuați apeluri, datele de mai jos sunt trimise la Mozilla pentru a conecta apelul. Odată conectat, comunicațiile sunt criptate.

* **Conturi Firefox**: Conturile sunt opționale pentru a fi utilizate cu Firefox Hello.  Dacă vă autentificați cu un cont Firefox, browserul dvs. Firefox trimite la Mozilla numele contului pentru a direcționa apelurile către dvs. Pentru a afla mai multe despre modul în care datele sunt utilizate de conturile Firefox, clic [aici](https://www.mozilla.org/en-US/privacy/firefox-cloud/).

* **Informațiile contactelor**: Puteți importa sau adăuga contacte noi pentru a crea o agendă cu adrese de e-mail, imagini de profil și nume de persoane pe care le puteți apela.  Aceste informații ale contactelor sunt stocate local pe dispozitivul dvs.  Când utilizați Serviciul, browserul Firefox criptează informațiile contactului și le trimite la noi pentru a conecta apelurile.  Dacă apelul se realizează prin intermediul unui URL de conversație pe care îl generați, ștergem informațiile contactului după 30 de zile însă puteți să le ștergeți mai devreme revocând URL-ul de conversație.  În caz contrar, pentru apelurile directe ștergem aceste informații în momentul în care apelul este încheiat.

* **Feedback și asistență**: Trimiterea de feedback la Mozilla este opțională.  Ne puteți oferi informații dacă trimiteți un raport de defecțiuni sau un raport pe forumul de asistență.

---------------------------------------

Primim automat anumiți indicatori metrici de la utilizarea Serviciului.

* **Indicatori metrici de performanță**: Primim automat date despre performanță și capacitatea de reacție a apelurilor și încercările de apel pentru a detecta probleme, a le diagnostica și a îmbunătăți Firefox Hello.  De exemplu, datele pe care le primim includ calitatea pentru fluxurile audio și video, dacă apelurile au eșuat sau au fost deconectate, durata apelului, adresele IP ascunse, rețeaua ascunsă și date privind hardware-ul (de ex., dacă sunteți pe wifi sau rețeaua celulară) și marcajele de timp.

* **Indicatori metrici de utilizare**: Primim date cu privire la cât de multe persoane folosesc serviciul, tipurile de sisteme de operare și browsere și țările în care este utilizat Serviciul.

* **Rapoarte**: Partajăm informații agregate privind performanța și indicatorii metrici de utilizare.


* **Statistici**: Dacă utilizați clientul Hello pe web pentru a participa la o conversație accesând un link către https://hello.firefox.com, este posibil să folosim cookie-uri și servicii ale unor terțe părți pentru a înțelege mai bine modul în care utilizatorii interacționează cu Hello în general. Utilizăm:

    * Google Analytics, care plasează un cookie pe dispozitivul dumneavoastră, pentru a obține indicatori metrici despre modul în care utilizatorii interacționează cu Hello.  În acest mod putem îmbunătăți serviciul Hello.  
    
    * Optimizely, care plasează un cookie pe dispozitivul dumneavoastră, pentru a ne ajuta să testăm diferite versiuni de Hello.  În acest mod putem îmbunătăți experiența oferită utilizatorilor Hello. 

* **Miniaturi**: Miniaturile reprezintă o funcționalitate a Hello, și pot fi afișate în timpul unei conversații sau atunci când un utilizator așteaptă ca o conversație să înceapă.  Pentru a asigura funcționalitatea miniaturilor, Hello trimite către Mozilla date referitoare la miniaturi, cum ar fi numărul de click-uri, numărul de afișări, adresa IP și informații despre limba utilizată. 

---------------------------------------

Puteți stabili preferințe individuale pentru cookie-uri și puteți renunța la folosirea instrumentelor de analiză și 
optimizare web. 

* **Istoricul cookie-urilor**: Puteți accepta sau refuza cookie-uri individuale în meniul de preferințe 
din setările corespunzătore ale browser-ului dumneavoastră web.  Pentru Firefox, acestea se află în 
secțiunea Instrumente/Opțiuni/Confidențialitate și istoric. Rețineți că anumite funcționalități ale 
serviciului Hello ar putea să fie dezactivate dacă nu se folosesc cookie-uri.  

* **Statistici și optimizare**: Dacă nu doriți ca Google Analytics să colecteze date despre 
modul în care interacționați cu Hello, puteți instala [Suplimentul de renunțare la
Google Analytics](https://tools.google.com/dlpage/gaoptout). Suplimentul asigură anonimatul vizitelor dumneavoastră și împiedică transmiterea de date către Google Analytics.  Dacă nu doriți ca Optimizely să colecteze date despre modul în care interacționați cu Hello, vă puteți dezabona vizitând [ pagina de dezabonare a Optimizely](https://www.optimizely.com/opt_out) pentru mai multe informații.

---------------------------------------

Firefox Hello este furnizat în colaborare cu TokBox, Inc. („TokBox”) și trimite date la TokBox ca parte a funcției serviciului.  Această notificare descrie doar modul în care Mozilla prelucrează informațiile pe care le primim de la dvs. Pentru mai multe informații privind prelucrarea datelor de către TokBox, ar trebui să citiți [Politica sa de confidențialitate](https://tokbox.com/support/privacy-policy)
