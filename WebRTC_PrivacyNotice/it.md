# Informativa sulla privacy di Firefox Hello

23 novembre 2015
{: datetime="2014-11-25" }

Per Mozilla la privacy degli utenti è importante. L’Informativa sulla privacy descrive il modo in cui Mozilla utilizza le informazioni che le vengono inviate da Hello.

## Cose da sapere

Quando si effettuano telefonate, alcune informazioni vengono inviate a Mozilla per connettere la chiamata. Una volta connessa la chiamata, le comunicazioni vengono criptate.

* **Account Firefox**: L’utilizzo degli account è facoltativo con Firefox Hello. Se si effettua l’accesso con un account Firefox, il browser Firefox invierà a Mozilla il nome dell’account dell’utente in modo da indirizzare le chiamate all’utente stesso. Per ulteriori informazioni sul modo in cui i dati sono utilizzati dagli account Firefox, fare clic [qui](https://www.mozilla.org/privacy/firefox-cloud/).

* **Contatti**: È possibile importare o aggiungere nuovi contatti per creare una rubrica con indirizzi email, foto del profilo e nomi di persone da chiamare. Tali informazioni vengono memorizzate localmente sul dispositivo dell’utente.

* **Conversazioni**: Per indirizzare le chiamate, il browser Firefox cifra e invia informazioni associate al contatto che si sta cercando di raggiungere, oltre all’URL della conversazione. Tali informazioni verranno eliminate al termine della chiamata.

* **Commenti e supporto**: L’invio di commenti a Mozilla è facoltativo. L’utente potrà fornire informazioni utili a Mozilla inviando segnalazioni di arresto anomalo o errori al forum dell’assistenza.

---------------------------------------

Mozilla riceve automaticamente una serie di metriche derivanti dall’utilizzo del servizio.

* **Metriche sulle prestazioni**: Mozilla riceve automaticamente dati sulle prestazioni e sulla reattività delle chiamate e dei tentativi di chiamata, in modo da rilevare problemi, diagnosticarli e migliorare Firefox Hello. Ad esempio, i dati che riceviamo includono informazioni su qualità dei flussi audio e video, chiamate non riuscite o interrotte, durata delle chiamate, indirizzi IP offuscati, dati hardware e di rete offuscati (ad esempio, nel caso si stia utilizzando una rete Wi-Fi o cellulare) e orari di trasmissione.

* **Metriche di utilizzo**: Mozilla riceve informazioni aggregate sul numero di persone che utilizzano il Servizio, sui tipi di sistemi operativi e browser utilizzati e sui paesi in cui viene utilizzato il Servizio.

* **Rapporti**: Mozilla riceve informazioni aggregate sul numero di persone che utilizzano il Servizio, sui tipi di sistemi operativi e browser impiegati e sui paesi in cui viene utilizzato il Servizio.


* **Analytics**: Se utilizzate il client Hello basato sul Web per partecipare a una conversazione seguendo un link a https://hello.firefox.com, possiamo anche usare cookie e servizi di terze parti per comprendere nell’insieme come gli utenti si relazionano a Hello. Utilizziamo:

    * Google Analytics, che inserisce un cookie nel vostro dispositivo per ottenere una serie di metriche relative al modo in cui vi relazionate a Hello. Questi dati ci aiutando a migliorare il servizio Hello. 
    
    * Optimizely, che inserisce un cookie nel vostro dispositivo per aiutarci a testare possibili variazioni di Hello. Questo ci aiuta a ottimizzare l’esperienza di utilizzo di Hello.

* **Riquadri**: I riquadri sono una funzione di Hello che può essere visualizzata durante una conversazione o mentre l’utente aspetta che una conversazione venga avviata. Per fornire questa funzione, Hello invia a Mozilla dati relativi ai riquadri, quali numero di clic, impressioni, il vostro indirizzo IP e informazioni sulla lingua corrente.

---------------------------------------

Potete controllare le preferenze relative ai singoli cookie e scegliere di non utilizzare Web analytics e
gli strumenti di ottimizzazione.

* **Cronologia dei cookie** Potete accettare o rifiutare cookie a livello individuale nelle preferenze,
selezionando le impostazioni appropriate all’interno del browser Web. In Firefox, tali preferenze
si trovano nella sezione Cronologia, selezionando Strumenti/Opzioni/Privacy. Tenete presente che alcune funzioni
di Hello potrebbero non funzionare correttamente senza l’aiuto dei cookie. 

* **Analytics e ottimizzazione** Se non desiderate che i dati sulle vostre interazioni con
Hello siano raccolti da Google Analytics, installate il [
Componente aggiuntivo del browser per la disattivazione di Google Analytics](https://tools.google.com/dlpage/gaoptout). Il componente aggiuntivo mantiene anonime le vostre visite e proibisce la trasmissione dei dati a Google Analytics. Se non desiderate che i dati sulle vostre interazioni con Hello siano raccolti da Optimizely, potete specificarlo visitando il [sito Web per la disattivazione di Optimizely](https://www.optimizely.com/opt_out).

---------------------------------------

Firefox Hello viene offerto agli utenti in collaborazione con TokBox, Inc. (“TokBox”) e invia dati a TokBox nell’ambito della funzionalità del servizio. Questo avviso descrive esclusivamente in che modo Mozilla gestisce le informazioni che riceve dagli utenti. Per ulteriori informazioni sulla gestione dati da parte di TokBox, consultare la relativa [Informativa sulla privacy]( https://tokbox.com/support/privacy-policy)
