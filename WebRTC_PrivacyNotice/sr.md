# Obaveštenje o privatnosti za Firefox Hello

23. novembar, 2015
{: datetime="2014-11-25" }

Stalo nam je do vaše privatnosti. Kada Hello šalje informacije kompaniji Mozilla (to smo mi) naša Pravila privatnosti kompanije Mozilla opisuju način na koji koristimo te informacije.

## Stvari koje bi trebalo da znate:

Kada pozivate neki broj, određene informacije se šalju kompaniji Mozilla u cilju ostvarivanja veze. Nakon povezivanja, vaša komunikacija je kodirana.

* **Firefox nalozi**: Korišćenje naloga uz Firefox Hello nije obavezno.  Ako se prijavite sa Firefox nalogom, vaš Firefox pretraživač šalje kompaniji Mozilla ime naloga radi preusmeravanja poziva na vas. Da biste saznali više o tome kako Firefox nalozi koriste podatke, kliknite [ovde](https://www.mozilla.org/privacy/firefox-cloud/).

* **Kontakti**: Možete da uvezete ili dodate nove kontakte za kreiranje adresara sa adresama e-pošte, profilne slike i imena ljudi koje pozivate.  Ova informacija se čuva lokalno na vašem uređaju.

* **Razgovori**: Za preusmeravanje poziva, vaš Firefox pretraživač kodira i šalje nam informacije u vezi sa kontaktom koji pokušavate da dobijete, kao i URL razgovora. Ovu informaciju brišemo nakon što završite poziv.

* **Povratne informacije i podrška**: Slanje povratnih informacija kompaniji Mozilla nije obavezno.  Možete nam dostaviti informacije ako podnesete izveštaj o padu programa/sistema ili izveštaj na našem forumu za podršku.

---------------------------------------

Automatski dobijamo određene merne parametre korišćenja Usluge.

* **Merni parametri performansi**: Automatski dobijamo podatke o performansama i odzivu u pogledu poziva i pokušaja poziva u cilju otkrivanja problema, dijagnostifikovanja problema i poboljšanja usluge Firefox Hello.  Na primer, podaci koje dobijamo obuhvataju podatke o kvalitetu audio i video tokova, bez obzira da li su pozivi neuspešni ili su prekinuti, trajanju poziva, zamračenim IP adresama, zamračenim mrežnim i hardverskim podacima (na primer, ako ste na bežičnoj ili mobilnoj komunikacionoj mreži) i vremenskim oznakama.

* **Merni parametri korišćenja**: Dobijamo zbirne informacije o tome koliko ljudi koristi Uslugu, vrstama operativnih sistema i pretraživača i zemljama u kojima se koristi Usluga.

* **Izveštaji**: Dobijamo zbirne informacije o tome koliko ljudi koristi Uslugu, vrstama operativnih sistema i pretraživača i zemljama u kojima se koristi Usluga.


* **Analitika**: Ako koristite veb servis Hello da biste pristupili konverzaciji tako što pratite link prema https://hello.firefox.com, možemo koristiti kolačiće i servise treće strane koji nam pomažu da razumemo zbirno interakciju korisnika sa servisom Hello. Koristimo:

    * Google Analytics, koji postavlja kolačić na Vaš uređaj, kako bismo dobili podatke o interakciji korisnika sa servisom Hello. To nam pomaže da unapredimo servis Hello. 
    
    * Optimizely, koji postavlja kolačić na Vaš uređaj, pomaže nam da testiramo varijacije servisa Hello. To nam pomaže da ponudimo bolje iskustvo korisnicima Hello.

* **Pločice**: Pločice predstavljaju funkcionalnost servisa Hello i mogu se prikazati tokom konverzacije ili dok korisnik čeka da konverzacija počne. Da bi se omogućila funkcija pločica, Hello šalje kompaniji Mozilla podatke koji se odnose na pločice, kao što su broj klikova, prikaza, Vašu IP adresu i informacije o jeziku.

---------------------------------------

Možete kontrolisati pojedinačna željena podešavanja kolačića ili se odjaviti od analitike veba i
alata za optimizaciju.

* **Istorijat kolačića**: Možete prihvatiti ili odbiti pojedinačne kolačiće u željenim podešavanjima
u odgovarajućim podešavanjima Vašeg veb pregledača. U slučaju pregledača Firefox, ona se mogu
naći u delu Alati/Opcije/Istorijat privatnosti. Napomena: može se desiti da određene funkcionalnosti
Hello ne rade valjano bez pomoći kolačića. 

* **Analitika i optimizacija**: Ako ne želite da Google Analytics prikuplja podatke o Vašoj interakciji sa
servisom Hello, možete instalirati dodatak za odjavu sa servisa [Google Analytics
u okviru pregledača](https://tools.google.com/dlpage/gaoptout). Dodatak čuva anonimnost Vaših poseta i sprečava prenos podataka servisu Google Analytics. Ako ne želite da Optimizer prikuplja podatke o Vašoj interakciji sa servisom Hello, možete se odjaviti tako što ćete posetiti [Veb sajt za odjavu sa servisa Optimizely](https://www.optimizely.com/opt_out) za više informacija.

---------------------------------------

Firefox Hello je omogućen u saradnji sa kompanijom TokBox, Inc. („TokBox“) i šalje podatke kompaniji TokBox kao deo funkcija usluge.  Ovo obaveštenje samo opisuje način na koji Mozilla upravlja informacijama koje dobija od vas. Za više informacija o tome kako TokBox upravlja podacima, pročitajte njihovu [Politiku privatnosti]( https://tokbox.com/support/privacy-policy)
