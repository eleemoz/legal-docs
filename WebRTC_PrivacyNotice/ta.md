# Firefox Hello தனியுரிமை அறிவிப்பு

நவம்பர் 23, 2015
{: datetime="2014-11-25" }

உங்கள் தனியுரிமையில் அக்கறை கொண்டுள்ளோம். Mozillaக்கு (அதாவது எங்களுக்கு) Hello தகவலை அனுப்பும்போது, அந்தத் தகவலை எப்படிப் பயன்படுத்துவோம் என்பது எங்கள் தனியுரிமைக் கொள்கையில் விளக்கப்பட்டுள்ளது.

## தெரிந்து கொள்ள வேண்டிய விஷயங்கள்:

நீங்கள் அழைப்புகளைச் செய்யும்போது, அழைப்பை இணைப்பதற்காக சில தகவல், Mozilla க்கு அனுப்பப்படும். ஒருமுறை இணைக்கப்பட்டதும், உங்கள் தகவல்தொடர்புகள் மறையாக்கப்படும்.

* **Firefox கணக்குகள்**: Firefox Hello ஐப் பயன்படுத்த, கணக்குகள் விருப்பத்தேர்வுக்குரியதாகும்.  Firefox கணக்கு மூலம் உள்நுழைந்தால், அழைப்புகளை இணைப்பதற்காக உங்கள் கணக்குப் பெயரை Firefox உலாவி Mozilla க்கு அனுப்பும். Firefox கணக்குகளினால் தரவு எப்படிப் பயன்படுத்தப்படுகிறது என்பதைப் பற்றி மேலும் அறிய, [இங்கு](https://www.mozilla.org/privacy/firefox-cloud/) கிளிக் செய்யவும்.

* **தொடர்புகள்**: மின்னஞ்சல் முகவரிகள், சுயவிவரப் படங்கள், நீங்கள் அழைத்த நபர்களின் பெயர்கள் ஆகியவற்றின் மூலம் முகவரிப் புத்தகத்தை உருவாக்க, தொடர்புகளை இறக்குமதி செய்யலாம் அல்லது புதிய தொடர்புகளைச் சேர்க்கலாம்.  இந்தத் தகவல் உங்கள் சாதனத்தில் அகத்தில் சேமிக்கப்பட்டிருக்கும்.

* **உரையாடல்கள்**: அழைப்புகளை இணைப்பதற்காக, நீங்கள் தொடர்புகொள்ள முயற்சிக்கும் தொடர்புடன் தொடர்புடைய தகவல் மற்றும் உரையாடல் URL ஐ உங்கள் Firefox உலாவியானது மறையாக்கம் செய்து எங்களுக்கு அனுப்பும். அழைப்பு முடிந்ததும், இந்தத் தகவலை நீக்கிவிடுவோம்.

* **கருத்து & ஆதரவு**: Mozilla க்குக் கருத்து அனுப்புவது என்பது விருப்பத்திற்குரியதாகும்.  சிதைவு அறிக்கையைச் சமர்ப்பித்தாலோ அல்லது எங்கள் ஆதரவு மையத்தில் புகாரளித்தாலோ, அந்தத் தகவலுடன் எங்களுக்கு வழங்கலாம்.

---------------------------------------

சேவையைப் பயன்படுத்துவதிலிருந்து சில அளவீடுகளை நாங்கள் தானாகவே பெறுவோம்.

* **செயல்திறன் அளவீடுகள்**: சிக்கல்களைக் கண்டறிய, சிக்கல்களுக்கான காரணத்தை அறிய மற்றும் Firefox Hello ஐ மேம்படுத்த, அழைப்புகள் மற்றும் பதிலளித்த அழைப்புகள் பற்றிய செயல்திறன் மற்றும் மறுமொழி தரவை தானாக பெறுவோம்.  எடுத்துக்காட்டாக, நாங்கள் பெறும் தரவில் உள்ளடங்குபவை: ஆடியோ மற்றும் வீடியோ ஸ்ட்ரீம்களுக்கான தரம், அழைப்புகள் தோல்வியடைந்ததா அல்லது துண்டிக்கப்பட்டதா என்ற தகவல், அழைப்பின் கால அளவு, திருத்தப்பட்ட IP முகவரிகள், திருத்தப்பட்ட நெட்வொர்க் மற்றும் வன்பொருள் தரவு (எ.கா. WIFI அல்லது செல்லுலார் நெட்வொர்க்கில் இருந்தால்) மற்றும் நேர முத்திரைகள் போன்றவை.

* **பயன்பாட்டு அளவீடுகள்**: எத்தனை பேர் சேவையைப் பயன்படுத்துகின்றனர், இயக்கமுறைமைகளின் வகைகள் மற்றும் உலாவிகள், சேவை பயன்படுத்தப்படும் நாடுகள் போன்றவை குறித்த ஒட்டுமொத்த தகவலைப் பெறுவோம்.

* **அறிக்கைகள்**: எத்தனை பேர் சேவையைப் பயன்படுத்துகின்றனர், இயக்கமுறைமைகளின் வகைகள் மற்றும் உலாவிகள், சேவை பயன்படுத்தப்படும் நாடுகள் போன்றவை குறித்த ஒட்டுமொத்த தகவலைப் பெறுவோம்.

* **Analytics**: https://hello.firefox.com என்ற இணைப்பைப் பயன்படுத்தி உரையாடலில் இணைய, இணைய அடிப்படையிலான Hello கிளையன்டைப் பயன்படுத்தினால், பயனர்கள் Hello ஐப் பயன்படுத்தும் விதத்தின் மதிப்பீட்டை நாங்கள் புரிந்துகொள்ள உதவுவதற்காக, குக்கீகளையும் மூன்றாம் தரப்பு சேவைகளையும் நாங்கள் பயன்படுத்தலாம். இதைப் பயன்படுத்துவோம்:

    * பயனர்கள் Hello உடன் இணைந்திருக்கும் விதத்தின் அளவீட்டைப் பெற, Google Analytics உங்கள் சாதனத்தில் குக்கீயை நிறுவும். இது Hello சேவைகளை மேம்படுத்த எங்களுக்கு உதவும். 
    
    * Hello வேறுபாடுகளை சோதனை செய்வதில் எங்களுக்கு உதவ, Optimizely உங்கள் சாதனத்தில் குக்கீயை நிறுவும். இது Hello பயனர்களுக்குச் சிறந்த அனுபவங்களை வழங்க எங்களுக்கு உதவும்.

* **டைல்ஸ்**: டைல்ஸ் என்பது உரையாடலின் போது அல்லது உரையாடலைத் தொடங்குவதற்காக பயனர் காத்திருக்கும் போது காட்டப்படக்கூடிய Hello இன் அம்சமாகும். டைல்ஸ் அம்சத்தை வழங்குவதற்காக, கிளிக்குகளின் எண்ணிக்கை, கருத்துப்பதிவுகள், உங்கள் IP முகவரி மற்றும் சாதாரண தகவல்கள் போன்ற டைல்ஸ் தொடர்பான தரவை Mozillaக்கு Hello அனுப்புகிறது.

---------------------------------------

தனித்தனியான குக்கீ விருப்பத்தேர்வுகள் மற்றும் இணையப் பகுப்பாய்வு மற்றும் மேம்பாட்டுக் கருவிகளின் 
தேர்வுநீக்கத்தைக் கட்டுப்படுத்தலாம்.

* **குக்கீ வரலாறு**: உங்கள் இணைய உலாவியில் உள்ள பொருத்தமான அமைப்புகளில் உள்ள விருப்பத்தேர்வுகளில் 
தனித்தனியான குக்கீகளை ஏற்கலாம் அல்லது நிராகரிக்கலாம். Firefox இல், 
கருவிகள்/விருப்பங்கள்/தனியுரிமை வரலாறு பகுதிக்குச் சென்று இதைப் பார்க்கலாம். குக்கீகளின் உதவியில்லாமல் 
Hello இன் சில குறிப்பிட்ட அம்சங்கள் சரியாகச் செயல்படாமல் இருக்கலாம் என்பதை நினைவில்கொள்ளவும். 

* **Analytics & Optimization**: Google Analytics சேகரிக்கும், Hello உடனான உங்கள் பயன்பாட்டிற்கான தரவைப் பெற விரும்பவில்லை எனில், 
[Google Analytics
தேர்வுநீக்க உலாவி செருகு நிரல்](https://tools.google.com/dlpage/gaoptout) ஐ நிறுவலாம். செருகு நிரலானது உங்களின் அநாமதேய வருகைகள் மற்றும் தடைசெய்யப்பட்ட தரவுப் பரிமாற்றங்களை Google Analytics இல் வைத்திருக்கும். Optimizely சேகரிக்கும், Hello உடனான உங்கள் பயன்பாட்டிற்கான தரவைப் பெற விரும்பவில்லை எனில், மேலும் [தகவலுக்கு Optimizely இன் தேர்வுநீக்க இணையதளத்திற்குச்](https://www.optimizely.com/opt_out) சென்று தேர்வுநீக்கலாம்.

---------------------------------------

Firefox Hello என்பது TokBox, Inc. ("TokBox") உடன் இணைந்து வழங்கப்படும் சேவையாகும் மற்றும் இது சேவை செயல்பாட்டின் ஒரு பகுதியாக தரவை TokBox க்கு அனுப்புகிறது.  இந்த அறிக்கையில் Mozilla உங்களிடமிருந்து பெறும் தகவலை எப்படிப் பயன்படுத்துகின்றது என்பது விவரிக்கப்பட்டுள்ளது. TokBox எப்படித் தரவைப் பயன்படுத்துகின்றது என்பது குறித்து மேலும் அறிய, [தனியுரிமைக் கொள்கையைப்](https://tokbox.com/support/privacy-policy) படிக்கவும்
