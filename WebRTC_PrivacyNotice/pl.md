# Zasady prywatności usługi Firefox Hello

23 listopada 2015 r.
{: datetime="2014-11-25" }

Przywiązujemy dużą wagę do ochrony prywatności użytkowników. Firma Mozilla (określana dalej także jako „my”) korzysta z otrzymywanych od usługi Hello danych zgodnie z opisanymi tu Zasadami prywatności firmy Mozilla.

## Użytkownik powinien wiedzieć, że:

Podczas wykonywania przez użytkownika połączeń do firmy Mozilla są wysyłane określone informacje potrzebne do ich nawiązania. Po nawiązaniu połączenia komunikacja jest szyfrowana.

* **Konta Firefox**: Używanie kont w usłudze Firefox Hello jest opcjonalne. Jeśli użytkownik zaloguje się na konto Firefox, przeglądarka Firefox prześle firmie Mozilla nazwę jego konta, by umożliwić kierowanie do niego połączeń. Aby uzyskać więcej informacji o sposobie wykorzystywania danych przez konta Firefox, kliknij [tutaj](https://www.mozilla.org/privacy/firefox-cloud/).

* **Kontakty**: Użytkownik może importować i dodawać nowe kontakty, aby utworzyć książkę adresową zawierającą adresy e-mail, zdjęcia profilowe i nazwiska osób, do których może wykonywać połączenia. Informacje te są przechowywane lokalnie na jego urządzeniu.

* **Rozmowy**: Aby umożliwić kierowanie połączeń, przeglądarka Firefox szyfruje i przesyła do nas informacje skojarzone z kontaktem, z którym użytkownik próbuje się połączyć, oraz adres URL rozmowy. Po zakończeniu połączenia informacje te są przez nas usuwane.

* **Opinie i pomoc techniczna**: Przesyłanie opinii do firmy Mozilla jest opcjonalne. Użytkownicy mogą dzielić się z nami informacjami, przesyłając raporty o awariach lub zgłaszając problemy na naszym forum pomocy technicznej.

---------------------------------------

Niektóre dane dotyczące użytkowanej Usługi są nam przesyłane automatycznie.

* **Dane o wydajności**: Automatycznie otrzymujemy dane dotyczące wydajności i reakcji na połączenia bądź próby ich nawiązania. Dane te służą nam do wykrywania problemów, ich diagnozowania i ulepszania usługi Firefox Hello. Otrzymywane przez nas dane zawierają m.in. informacje o jakości strumieni audio i wideo, nieudanych połączeniach lub ich rozłączeniu; obejmują czas trwania połączeń, zaszyfrowane adresy IP, dane o sprzęcie (np. czy użytkownik korzysta z sieci wi-fi lub komórkowej) i sygnatury czasowe.

* **Dane o użytkowaniu**: Otrzymujemy zagregowane informacje o liczbie korzystających z Usługi osób, typach systemów operacyjnych i przeglądarek oraz o krajach, w których Usługa jest używana.

* **Raporty**: Otrzymujemy zagregowane informacje o liczbie korzystających z Usługi osób, typach systemów operacyjnych i przeglądarek oraz o krajach, w których Usługa jest używana.


* **Dane analityczne**: Jeśli użytkownik korzysta z internetowego klienta Hello, by dołączyć do rozmowy, otwierając łącze do strony https://hello.firefox.com, możemy użyć także ciasteczek i usług firm zewnętrznych, by lepiej poznać, jak użytkownicy zbiorczo korzystają z usługi Hello. Używamy:

    * Google Analytics, które umieszcza ciasteczka na urządzeniu użytkownika, by uzyskać dane o sposobie korzystania przez użytkowników z usługi Hello. Pomaga to nam ulepszać jej działanie. 
    
    * Optimizely, które umieszcza na urządzeniu użytkownika ciasteczka, by pomóc nam w testowaniu różnych wariantów usługi Hello. Pomaga to nam oferować użytkownikom lepiej działającą usługę Hello.

* **Miniatury**: Miniatury to funkcja Hello, która może być wyświetlana podczas rozmowy lub gdy użytkownik oczekuje na jej rozpoczęcie. Aby udostępniać funkcję miniatur, Hello przesyła do firmy Mozilla powiązane z nimi dane, takie jak liczba kliknięć i informacje o ustawieniach regionalnych.

---------------------------------------

Użytkownik może kontrolować poszczególne ustawienia ciasteczek i zrezygnować ze zbierania danych analitycznych i stosowania
narzędzi optymalizujących.

* **Historia ciasteczek**: Użytkownik może zaakceptować lub odrzucić poszczególne ciasteczka
w odpowiednich ustawieniach w używanej przeglądarce. W przypadku przeglądarki Firefox można
je znaleźć, wybierając Narzędzia/Opcje w sekcji Historia i prywatność. Należy pamiętać, że niektóre funkcje
Hello mogą nie działać prawidłowo bez pomocy ciasteczek. 

* **Analityka i optymalizacja**: Jeżeli użytkownik nie chce, by dane dotyczące jego interakcji
z Hello były zbierane przez usługę Google Analytics, może zainstalować [dodatek do przeglądarki
blokujący Google Analytics](https://tools.google.com/dlpage/gaoptout). Dodatek dba o anonimowość wizyt i uniemożliwia przesyłanie danych do usługi Google Analytics. Jeśli użytkownik nie chce, by usługa Optimizely zbierała informacje o jego interakcji z Hello, więcej informacji znajdzie w [witrynie rezygnacji z usługi Optimizely](https://www.optimizely.com/opt_out).

---------------------------------------

Usługa Firefox Hello jest świadczona użytkownikom we współpracy z firmą TokBox, Inc. (zwaną dalej „TokBox”) i działając, przesyła do niej dane. Niniejsze Zasady prywatności opisują jednak wyłącznie przetwarzanie otrzymywanych od użytkownika danych przez firmę Mozilla. Informacje na temat przetwarzania danych przez firmę TokBox można znaleźć w jej własnych [Zasadach prywatności]( https://tokbox.com/support/privacy-policy)
