# Firefox Hello Adatvédelmi tájékoztató

2015.november 23.
{: datetime="2014-11-25" }

Fontos számunkra az Ön adatainak védelme. A Hello információkat küld a Mozilla vállalatnak (azaz nekünk), ezek felhasználásáról Mozilla Adatvédelmi Irányelveinkben olvashat.

## Tudnivalók:

Ha Ön hívásokat kezdeményez, bizonyos adatokat a Mozillához küldenek a kapcsolat létrehozása érdekében. A csatlakozás létrehozását követően az Ön kommunikációja titkosításra kerül.

* **Firefox-fiókok**: A Firefox Hello esetében a fiókok használata tetszőleges. Ha Ön Firefox-fiókkal jelentkezik be, az Ön Firefox böngészője elküldi a Mozillának fiókja megnevezését azért, hogy a hívásokat közvetlenül Önhöz irányítsák. [Ide](https://www.mozilla.org/privacy/firefox-cloud/) kattintva tudhat meg többet arról, hogy a Firefox-fiókok hogyan használják az adatokat.

* **Partnerek**: E-mail címeket, profilképeket és a felhívható emberek neveit tartalmazó címjegyzéket hozhat létre a partnerek importálása és újak hozzáadása révén. Ezek az adatok az Ön eszközén, helyi szinten kerülnek tárolásra.

* **Párbeszédek**: A hívások irányítása érdekében az Ön Firefox böngészője titkosítja és elküldi nekünk az Ön által elérni kívánt partnerre vonatkozó adatokat és a párbeszéd URL címét. A hívás befejeztével töröljük ezeket az adatokat.

* **Visszajelzés és támogatás**: A visszajelzés küldése a Mozillának opcionális.  Az összeomlási jelentés elküldésével megadhatja nekünk az adatokat, vagy jelentést tehet támogatói fórumunkon is.

---------------------------------------

Bizonyos mérőszámokat automatikusan megkapunk a Szolgáltatások használatából eredően.

* **Teljesítményre vonatkozó mérőszámok**: Automatikusan megkapjuk a hívásokkal és a hívási kísérletekkel kapcsolatos, a teljesítményre és a reakcióidőre vonatkozó statisztikákat, hogy észlelhessük a hibákat, felállítsuk a hibák diagnózisát és tökéletesítsük a Firefox Hello-t.  A hozzánk beérkező adatok közé tartoznak például az audio és videó adatátvitel minősége, a sikertelen vagy a megszakadt hívások, az összezavart IP címek, hálózati- és hardveradatok (pl. hogy Ön wifi vagy mobilhálózaton van-e) és az időbélyegzők.

* **Használatra vonatkozó mérőszámok**: Összesített adatokat kapunk arra vonatkozóan, hogy hány ember használja a Szolgáltatást, az operációs rendszerek és böngészők típusairól, és arról, hogy mely országokban használják a Szolgáltatást.

* **Jelentések**: Összesített adatokat kapunk arra vonatkozóan, hogy hány ember használja a Szolgáltatást, az operációs rendszerek és böngészők típusairól, és arról, hogy mely országokban használják a Szolgáltatást.

* **Analitika**: Amennyiben a webalapú Hello klienst használja a beszélgetésekhez való csatlakozáshoz a https://hello.firefox.com hivatkozáson keresztül, sütiket és harmadik felek szolgáltatásait is használhatjuk, hogy az összesített adatok segítségével jobban megértsük, hogyan használják a felhasználók a Hellót. Az alábbiakat használjuk:

    * Google Analytics: sütit helyez el a készülékén, és mérőszámokat gyűjt arról, hogyan használják a felhasználók a Hellót. Ez segít nekünk abban, hogy továbbfejleszthessük a Hello szolgáltatást. 
    
    * Optimizely: sütit helyez el a készülékén, amelynek segítségével a Hello változatait teszteljük. Ez segít nekünk abban, hogy jobb felhasználói élményt nyújthassunk a Hello felhasználói számára.

* **Csempék**: A csempék a Hello egyik funkciója alá tartoznak, és a beszélgetések alatt jelennek meg, vagy akkor, amikor a felhasználó egy beszélgetés kezdetére vár. A funkció működéséhez a Hello a csempékkel kapcsolatban adatokat küld a Mozillának, például a kattintások számát, a megjelenéseket, az Ön IP-címét és nyelvi környezeti információit.

---------------------------------------

Szabályozhatja a sütikkel kapcsolatos egyéni beállításait, valamint lehetősége van a web analytics jelentések és
az optimalizáló eszközök lemondására.

* **Sütielőzmények**: Az egyes sütiket a megfelelő beállítások alatt található
egyéni beállításokban engedélyezheti vagy tilthatja le. A Firefoxban ez az
Eszközök/Beállítások/Adatvédelem/Előzmények részben található. Ne feledje:
előfordulhat, hogy a sütik nélkül a Hello bizonyos funkciói nem működnek megfelelően. 

* **Analitika és optimalizálás**: Ha nem szeretné, hogy a Hellóval folytatott interakcióiról
a Google Analytics adatokat gyűjtsön, telepítheti a [Google Analytics
Opt-out Browser Add-on](https://tools.google.com/dlpage/gaoptout) kiegészítőt. A kiegészítő segítségével látogatásai beazonosíthatatlanok maradnak, és a Google Analytics nem továbbíthat ezekkel kapcsolatos adatokat. Ha nem szeretné, hogy a Hellóval folytatott interakcióiról az Optimizely adatokat gyűjtsön, akkor további információkért keresse fel az [Optimizely lemondási oldalt](https://www.optimizely.com/opt_out).

---------------------------------------

A Firefox Hello-t a TokBox, Inc. vállalattal („TokBox”) közösen biztosítjuk, így a Szolgáltatása működtetésének részeként elküldjük az adatokat a TokBox részére.  Ez a tájékoztató csak azt írja le, hogy hogyan kezeli a Mozilla az Öntől kapott adatokat. A TokBox adatkezelésére vonatkozó további adatokért olvassa el [Adatvédelmi Irányelvüket]( https://tokbox.com/support/privacy-policy)
