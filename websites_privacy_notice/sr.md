# Obaveštenje o privatnosti po pitanju sajtova, komunikacije i kolačića

14. mart, 2016
{: datetime="2014-08-27" }

Stalo nam je do vaše privatnosti. Kada Mozilla (to smo mi) prikuplja informacije o vama, u [Pravilima privatnosti kompanije Mozilla](http://www.mozilla.org/en-US/privacy/) opisan je način na koji koristimo te informacije.

Ovo obaveštenje o privatnosti važi za veb sajtove i mobilne aplikacije koje vodi Mozilla, a koji obuhvataju domene mozillians.org, mozilla.org, firefox.com i webmaker.org, između ostalih. To obuhvata, na primer, bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org i wiki.mozilla.org.

## Stvari koje bi trebalo da znate

Možemo doći u posed vaših ličnih podataka na osnovu vaše interakcije s nama na platformama za društvene medije, ukoliko se prijavite za posao, pripravničku poziciju ili za mesto saradnika, ako volontirate kao član zajednice Mozilla ili ako nam pošaljete korisnički komentar, odnosno zahtev. 
{: #personal-info }

* **Društveni mediji**: Ukoliko stupite u interakciju sa našim nalozima na društvenim mrežama, kao što su Twitter i Facebook, možemo dobiti vaše lične podatke. Ako koristite ove mreže, važe njihova pravila privatnosti, pa vam savetujemo da ih pročitate.  

* **Kandidati za posao pripravnika i saradnika**: Od kandidata za posao, pripravničku poziciju ili mesto saradnika u kompaniji Mozilla zahteva se da nam dostave ime, adresu ulice, broj telefona, adresu e-pošte i biografiju. Ove podatke koristimo da bismo obradili i ocenili prijave i da bismo obaveštavali kandidate o novim konkursima. Koristimo servis treće strane za obradu prijava za posao. Za više informacija o tretmanu podataka u slučaju saradnje sa trećom stranom, pogledajte [Pravila privatnosti kompanije Mozilla](http://www.mozilla.org/en-US/privacy/).

* **Saradnici**: Ukoliko volontirate za kompaniju Mozilla kao saradnik zajednice, radi komunikacije sa kompanijom Mozilla i drugima može biti potrebna vaša adresa e-pošte koju ste uneli u vezi sa svojim doprinosom, kako bi vam se priznao trud. Ukoliko dajete svoj doprinos servisima Bugzilla, Mozilla Reps ili našoj bazi programera, onda će vaša adresa e-pošte, a možda i ime, biti javno dostupni svim korisnicima interneta. Ukoliko kreirate profil na portalu Mozillians.org, zaposleni kompanije Mozilla i njeni saradnici moći će da mu pristupe. Svoje podatke na profilu možete izmeniti u okviru [Podešavanja profila](https://mozillians.org/user/edit). Ponekad koristimo podatke o saradniku od izvora (kao što su Bugzilla) na kontrolnim tablama kako bismo vizuelno predstavili zbirne podatke o zajednici Mozilla. Primer je [https://wiki.mozilla.org/Contribute/Dashboards](https://wiki.mozilla.org/Contribute/Dashboards). Ako je moguće, trudimo se da svedemo na minimum kontakt podatke koji se javno prikazuju.

* **Nalozi**: Neki veb sajtovi, na primer, Marketplace, AMO, MDN i Webmaker, zahtevaju kreiranje naloga pre slanja programerskih sadržaja, slanja analiza ili komentara korisnika ili instaliranja određenih vrsta aplikacija.  S vremena na vreme možete dobijati poruke e-pošte u vezi sa Vašim nalogom. 

* **Korisnički komentari**:  Možete nam slati komentare o našim proizvodima i uslugama na veb stranicama kao što je [input.mozilla.org](https://input.mozilla.org/), preko iskustva u okviru samog proizvoda, ili putem kanala kao što su e-pošta, Bugzilla, IRC, nalog na društvenoj mreži, na našoj stranici „Priključi se“ ili putem grupe kao što su „Studentski ambasadori“. Molimo vas da svedete na minimum lične podatke koje objavljujete na ovim forumima jer vaši komentari mogu biti dostupni javnosti.

---------------------------------------

Koristimo kolačiće, prazne GIF-ove, programe za veb analitiku treće strane i IP adrese radi funkcionalnosti i da bismo poboljšali svoje proizvode, usluge i komunikaciju. 
{: #data-tools }

* **Funkcionalnost**: Možemo koristiti kolačiće, podatke o uređaju i IP adrese radi poboljšanja funkcionalnosti određenih proizvoda, usluga i komunikacije. Na primer:
    * Kolačići se koriste kako bi se zapamtio jezik pregledača Firefox i dodaci Firefox. Oni pomažu i prilikom prijavljivanja i autentikacije korisnika tako da možete da zaobiđete unošenje lozinki na određenim veb sajtovima kompanije Mozilla.  
    * IP adrese se koriste za prilagođavanje obaveštenja prema jeziku i zemlji.  
    * Podaci o uređaju, kao što su zemlja, jezik, operater i OEM, mogu se koristiti za prilagođavanje sadržaja na sajtovima Marketplace i Webmaker kompanije Firefox.

* **Podaci**: Čisti GIF-ovi, kolačići i servisi treće strane nam pomažu da razumemo zbirno kako korisnici koriste naše proizvode, servise, komunikacije, veb sajtove, internet kampanje, isečke, uređaje i druge platforme. Koristimo:
    * Google Analytics, koji postavlja kolačić na Vaš uređaj, kako bismo dobili podatke o interakciji korisnika sa našim veb sajtovima.      To nam pomaže da unapredimo sadržaj sajta.  
    * Optimizely i ShareProgress, koji postavljaju kolačić na Vaš uređaj, pomažu nam da testiramo varijacije veb sadržaja.  To nam pomaže da ponudimo bolje veb iskustvo korisnicima.
    * Flashtalking, koji koristi čiste GIF-ove na našoj stranici za preuzimanje pregledača Firefox.  To nam pomaže da izmerimo efektivnost naših reklamnih kampanja.

---------------------------------------

Možete kontrolisati pojedinačna podešavanja kolačića, naznačiti drugima svoja željena podešavanja kolačića, odabrati samo tekstualne poruke e-pošte i odjaviti se od alata za veb analitiku i optimizaciju. 
{: #user-choices }

* **Istorijat kolačića**: U okviru podešavanja pretraživača Firefox, u delu Alati/Opcije/Istorijat privatnosti, možete prihvatiti ili odbiti pojedinačne kolačiće. Imajte na umu da neke funkcije naših proizvoda i usluga možda neće pravilno raditi bez pomoći kolačića.

* **Ne pratite**: Mozilla ne prati korisnike na sajtovima trećih strana radi ciljanog oglašavanja.  Možete prebaciti opciju „Ne pratite“ u pretraživaču Firefox, u delu Alati/Opcije/Privatnost, na „Praćenje“. Ovim se sajtovi treće strane obaveštavaju o vašim željenim podešavanjima načina na koji se vaši podaci na internetu prikupljaju i koriste.  

* **E-pošta**: Naša marketinška saopštenja su fakultativna i možete se odjaviti u dnu poruke e-pošte ili izmenom svojih [željenih podešavanja e-pošte za servis Mozilla](https://www.mozilla.org/en-US/newsletter/recovery/). Možete isključiti funkciju praznih GIF-ova tako što ćete naše poruke e-pošte primati samo u tekstualnom formatu.  

* **Analitika i optimizacija**: Ako ne želite da Google Analytics prikuplja podatke o vašim posetama sajtovima kompanije Mozilla, možete da instalirate dodatak za pretraživač [Google Analytics Opt-out](https://tools.google.com/dlpage/gaoptout). Dodatak omogućava anonimnost vaših poseta i zabranjuje prenos podataka servisu Google Analytics.
Ako ne želite da Optimizer prikuplja podatke o Vašim posetama veb sajtovima Mozilla, možete se [odjaviti na www.mozilla.org](https://www.mozilla.org/?optimizely_opt_out=true) ili tako što ćete posetiti [Veb sajt za odjavu sa servisa Optimizely](https://www.optimizely.com/opt_out) za više informacija. Ako ne želite da ShareProgress prikuplja podatke o Vašim posetama veb sajtovima Mozilla, možete [uključiti opciju Ne prati (Do Not Track) u svom pregledaču](https://support.mozilla.org/kb/how-do-i-turn-do-not-track-feature). Neke od stranica Mozilla.org koriste i čiste GIF-ove u cilju razumevanja efektivnosti naših reklamnih kampanja.  Možete se odjaviti tako što ćete otići na deo „Vaši izbori“ u okviru [Pravila privatnosti Flashtalking](http://www.flashtalking.com/us/privacypolicy) i odabrati „Kliknite ovde da se odjavite“.

* **Društveni mediji**: Dugmad na sajtovima Mozilla za podelu sadržaja na društvenim mrežama osmišljena su tako da se podaci sa provajderima društvenih medija ne dele dok ne kliknete na dugme.

---------------------------------------

Na nekim sajtovima Mozilla možete da izvršite kupovinu (npr. aplikacija ili opreme) ili da donirate novac. Ove transakcije obrađuje treća strana, a ne Mozilla. 
{: #donations }

* **Obrada plaćanja**:   Mozilla ne dobija nikakve finansijske podatke koji se prenose od vas prema trećoj strani radi obrade. Ime treće strane se prikazuje u vreme transakcije.  Za više informacija o tretmanu podataka u slučaju saradnje sa trećom stranom, pogledajte [Pravila privatnosti kompanije Mozilla](http://www.mozilla.org/en-US/privacy/).  
