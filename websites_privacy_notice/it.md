# Informativa sulla privacy dei siti web, comunicazioni e cookie

14 marzo 2016
{: datetime="2015-03-18" }

Per Mozilla la privacy degli utenti è importante. L’[informativa sulla privacy di Mozilla](https://www.mozilla.org/privacy/) descrive il modo in cui Mozilla tratta le informazioni che raccoglie sugli utenti.

Questo avviso sulla privacy si applica ai siti Web gestiti da Mozilla e alle app per dispositivi mobili, che includono i domini mozillians.org, mozilla.org, firefox.com e webmaker.org, solo per citarne alcuni.  Sono inclusi, per esempio, bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org e wiki.mozilla.org.

## Cose da sapere

Possiamo ricevere informazioni personali quando gli utenti interagiscono con noi su piattaforme di social media, inviano una domanda di lavoro, tirocinio o borsa di studio, si offrono per collaborare come volontari al progetto Mozilla, inviano commenti, suggerimenti o richieste di vario genere o se partecipano a una campagna relativa a politiche o prodotti.
{: #personal-info }

* **Social media** Interagendo con i nostri account sui social media quali Twitter e Facebook, potremo ricevere delle informazioni personali. Se si utilizzano questi network, si applicheranno le rispettive politiche sulla privacy e pertanto ne consigliamo la lettura.

* **Domande di lavoro, tirocinio e borse di studio** Chiunque presenti domanda per opportunità di impiego, tirocinio o borse di studio presso Mozilla è obbligato a fornire nome, indirizzo postale, numero di telefono, indirizzo email e curriculum vitae. Utilizziamo queste informazioni per elaborare e valutare le domande e per mantenerci in contatto con gli aspiranti sugli sviluppi delle loro candidature. Un fornitore indipendente ci aiuterà nella gestione delle domande di lavoro. Per ulteriori informazioni sulle nostre pratiche riguardanti i dati e i fornitori indipendenti, consultare l’[informativa sulla privacy Mozilla](https://www.mozilla.org/privacy/).

* **Collaboratori esterni** Nel caso si decida di contribuire come volontario al progetto Mozilla, questo potrebbe implicare la necessità, da parte di Mozilla stessa e di altri soggetti, di comunicare utilizzando l’indirizzo email fornito assieme al proprio contributo e per il riconoscimento del proprio lavoro. Contribuendo a Bugzilla, Mozilla Reps, o al codice sorgente dei nostri prodotti, l’indirizzo email e probabilmente il nome dell’utente saranno disponibili pubblicamente a tutti gli utenti di Internet. Creando un profilo su Mozillians.org, questo sarà accessibile ai dipendenti e ai collaboratori esterni di Mozilla. In qualunque momento è possibile modificare i dati del profilo in [Impostazioni profilo](https://mozillians.org/user/edit). Talvolta utilizziamo informazioni sui collaboratori esterni raccolte da fonti (quali Bugzilla) nelle dashboard, per condividere a livello visivo i dati sulla comunità Mozilla. Un esempio è <https://wiki.mozilla.org/Contribute/Dashboards>. Se possibile, cerchiamo di ridurre al minimo le informazioni di contatto visualizzate pubblicamente.

* **Commenti e suggerimenti degli utenti** È possibile inviarci commenti e suggerimenti sui prodotti e servizi da noi offerti usando pagine web come [input.mozilla.org](https://input.mozilla.org/), mediante un’esperienza in-product o canali quali email, Bugzilla, IRC, account sui social media, la nostra pagina Collabora, o attraverso un gruppo come Student Ambassadors. Consigliamo di ridurre al minimo le informazioni personali condivise su questi forum, poiché i commenti potrebbero essere accessibili al pubblico.

* **Account**: alcuni siti web, ad esempio Marketplace, AMO, MDN e Webmaker, richiedono la creazione di un account per poter inviare contenuti degli sviluppatori, recensioni o commenti degli utenti, o per installare determinati tipi di app.  Gli utenti potrebbero periodicamente ricevere email in relazione al loro account.

* **Campagne relative a politiche e prodotti**  Alcune delle nostre pagine Web ospitano campagne relative a politiche o prodotti. Ad esempio, è possibile richiedere un link via e-mail o SMS per installare Firefox sul proprio dispositivo *mobile* o per presentare una petizione ai legislatori su problemi che riguardano Internet. Per gestire questo tipo di campagne e i relativi dati che gli utenti decidono di inviare ci appoggiamo a terze parti.
{: #campaigns }

---------------------------------------

Utilizziamo cookie, GIF trasparenti, Web analytics di terze parti e gli indirizzi IP per garantire la funzionalità del nostro sito e per migliorare i nostri prodotti, servizi e comunicazioni.
{: #data-tools }

* **Funzionalità**: utilizziamo cookie, informazioni sui dispositivi e indirizzi IP per migliorare la funzionalità di determinati prodotti, servizi e comunicazioni. Ad esempio:
    * i cookie vengono utilizzati per ricordare le preferenze di lingua e i componenti aggiuntivi di Firefox. Inoltre assistono nelle procedure di accesso e autenticazione degli utenti, evitando l'inserimento delle password in determinati siti web di Mozilla.  
    * Gli indirizzi IP vengono utilizzati per personalizzare le comunicazioni in base alla lingua e al Paese.  
    * Le informazioni sui dispositivi, come Paese, lingua operatore e OEM, vengono utilizzate per personalizzare l'esperienza dell'utente in Firefox Marketplace e Webmaker.

* **Metriche**: GIF trasparenti, cookie e servizi di terze parti ci aiutano a comprendere complessivamente come gli utenti interagiscono con i nostri prodotti, servizi, comunicazioni, siti web, campagne online, snippet, dispositivi e altre piattaforme. Utilizziamo:
    * Google Analytics, che inserisce un cookie nel dispositivo in uso per ottenere metriche relative alle modalità di interazione degli utenti con i nostri siti web.      Questo ci aiuta a migliorare i contenuti dei sito.  
    * Optimizely e ShareProgress, che inseriscono un cookie nel dispositivo in uso per aiutarci a testare le varianti di contenuti web.  Questo ci consente di offrire una migliore esperienza utente.
    * Flashtalking, che impiega un GIF trasparente nella nostra pagina Firefox di download.  Questo ci aiuta a misurare l'efficacia delle nostre campagne pubblicitarie.

---------------------------------------

È possibile controllare le preferenze relative a singoli cookie, comunicare ad altri le proprie preferenze relativamente ai cookie, selezionare eemail in formato solo testo e scegliere di non utilizzare Web analytics e strumenti di ottimizzazione.
{: #user-choices }

* **Cronologia dei cookie** È possibile accettare o rifiutare i singoli cookie nelle preferenze di Firefox, nella sezione Cronologia del pannello Privacy. Nota: determinate caratteristiche dei nostri prodotti e servizi potrebbero non funzionare correttamente senza il supporto dei cookie.
{: #cookies }

* **Antitracciamento** Mozilla non traccia gli utenti nei siti web di terze parti al fine di fornire pubblicità mirata. È possibile attivare la funzione antitracciamento in Firefox nel pannello Privacy delle preferenze, in corrispondenza di Tracciamento. Questo consentirà di indicare ai siti web di terze parti le proprie preferenze sulla raccolta e il trattamento dei dati personali.

* **Email** La ricezione delle nostre comunicazioni di marketing è facoltativa: è possibile annullare l’iscrizione nel piè di pagina dell’email oppure aggiornando le proprie [preferenze email Mozilla](https://www.mozilla.org/newsletter/recovery/). È possibile disattivare la funzionalità delle GIF trasparenti visualizzando le nostre email in formato “solo testo”.

* **Analytics e ottimizzazione** Se non si desidera che i dati sulle proprie visite ai siti Mozilla siano raccolti da Google Analytics, consigliamo di installare il [componente aggiuntivo del browser per la disattivazione di Google Analytics](https://tools.google.com/dlpage/gaoptout). Il componente aggiuntivo mantiene anonime le visite e blocca la trasmissione dei dati a Google Analytics.
Se non desiderate che i dati sulle vostre visite ai siti Web di Mozilla siano raccolti da Optimizely, potete [scegliere di disattivare il servizio su www.mozilla.org](https://www.mozilla.org/?optimizely_opt_out=true) oppure visitare il [sito Web per la disattivazione di Optimizely](https://www.optimizely.com/opt_out) per ulteriori informazioni. Se non desiderate che i dati sulle vostre visite ai siti Web di Mozilla siano raccolti da ShareProgress, potete [attivare la funzione antitracciamento nel vostro browser](https://support.mozilla.org/kb/how-do-i-turn-do-not-track-feature). Alcune pagine Mozilla.org usano inoltre GIF trasparenti per verificare l’efficacia delle nostre campagne pubblicitarie.  Potete scegliere di disattivare il servizio andando alla sezione “Le tue scelte” dell’[informativa sulla privacy di Flashtalking](http://www.flashtalking.com/us/privacypolicy) e selezionando “Fai clic qui per disattivare il servizio”.

* **Social media** I pulsanti di condivisione sui social media presenti nei siti web Mozilla sono progettati in modo da non condividere dati con il social network fino a quando non si fa esplicitamente clic sul pulsante.

---------------------------------------

Alcuni siti web di Mozilla consentono di effettuare acquisti (tipo applicazioni o articoli di vario genere) o di fare donazioni. Mozilla non gestisce direttamente questo tipo di transazioni ma delega a terze parti la loro gestione.
{: #donations }

* **Elaborazione pagamenti** Mozilla non riceve alcuna informazione di natura finanziaria; questo tipo di informazioni viene trasmesso dall’utente a fornitori esterni per l’elaborazione. I nomi di questi fornitori saranno visualizzati al momento della transazione. Per ulteriori informazioni sulle nostre pratiche riguardanti i dati e i fornitori indipendenti, consultare l’[informativa sulla privacy Mozilla](https://www.mozilla.org/privacy/).
