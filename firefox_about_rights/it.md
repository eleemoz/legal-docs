# I tuoi diritti

Mozilla Firefox è un software libero e Open Source, realizzato da una comunità di migliaia di volontari provenienti da tutto il mondo. Di seguito alcune informazioni fondamentali:

* Firefox è disponibile nei termini della [Mozilla Public License](https://www.mozilla.org/MPL/). Ciò significa che è possibile utilizzare, copiare e distribuire Firefox a terzi. L’utente è libero di modificare il codice sorgente di Firefox per meglio adattarlo alle proprie esigenze. Inoltre la Mozilla Public License garantisce il diritto di distribuire tali versioni modificate.
* Mozilla non attribuisce all’utente alcun diritto o licenza relativamente all’utilizzo dei marchi registrati da Mozilla Foundation o da altri soggetti, inclusi senza alcuna limitazione il nome Firefox e i logo associati. Ulteriori informazioni riguardo ai marchi sono disponibili su [questa pagina](https://www.mozilla.org/foundation/trademarks/policy/).
* Alcune funzioni di Firefox, come ad esempio Crash Reporter, offrono la possibilità di inviare commenti e suggerimenti a Mozilla. Scegliendo di trasmettere questi dati, si garantisce a Mozilla il permesso di utilizzarli al fine di migliorare i propri prodotti, di pubblicarli sui propri siti web e di distribuirli.
* Le modalità di utilizzo dei dati personali, dei commenti e dei suggerimenti raccolti da Mozilla attraverso Firefox sono descritte nell’[Informativa sulla privacy di Firefox](https://www.mozilla.org/privacy/firefox/).
* Alcune funzioni di Firefox si appoggiano a servizi di informazione basati sul Web di cui non è possibile garantire la totale accuratezza e affidabilità. Ulteriori informazioni, comprese le istruzioni per disattivare le funzioni che fanno uso di tali servizi, sono riportate nei termini di servizio di seguito.

## Servizi di informazione basati sul Web di Mozilla Firefox

Per offrire alcune delle funzioni distribuite con la presente versione dell'eseguibile, Mozilla Firefox si appoggia a servizi di informazione basati sul Web (“Servizi”). Tali Servizi possono essere utilizzati nei seguenti termini:

1. Mozilla e i suoi collaboratori, i licenziatari e i partner si impegnano a fornire i Servizi nella forma più accurata e aggiornata possibile. Tuttavia non è sempre possibile garantire la completezza e l’affidabilità delle informazioni raccolte da tali servizi. Per esempio il servizio di Safe Browsing potrebbe non essere in grado di riconoscere un sito non sicuro o, al contrario, identificare erroneamente un sito affidabile come pericoloso. Inoltre, tutte le posizioni rilevate dal servizio di navigazione geolocalizzata sono semplici stime di cui né Mozilla né i fornitori del servizio sono in grado di garantire l’accuratezza.
1. Mozilla si riserva il diritto di modificare o interrompere il Servizio a propria discrezione.
1. L’utente è invitato a utilizzare i Servizi inclusi in questa versione di Firefox ed è in possesso di tutti i diritti necessari per farlo. Mozilla e i suoi licenziatari si riservano tutti gli altri diritti relativi ai Servizi. Questi termini di utilizzo non intendono in alcun modo limitare i diritti derivanti da licenze Open Source applicabili a Firefox e alla versioni corrispondenti del codice sorgente di Firefox.
1. **I Servizi sono distribuiti “così come descritti”. Mozilla, i collaboratori, i licenziatari e i distributori non forniscono alcuna garanzia, implicita o esplicita, incluse, senza alcuna limitazione, garanzie sulla possibilità di vendere i Servizi o sull'adeguatezza alle esigenze dell'utilizzatore. L’utente si assume l’intero rischio scegliendo di utilizzare il servizio, sia per quanto riguarda l’adeguatezza delle funzioni sia per la qualità e le prestazioni del servizio stesso. In alcune giurisdizioni non è possibile imporre esclusioni o limitazioni alle garanzie implicite, in tali casi questa dichiarazione di non responsabilità non sarà applicabile.**
1. Escluse le eccezioni previste dalla legge, Mozilla, i collaboratori, i licenziatari e i distributori non potranno essere considerati responsabili per qualsiasi danno indiretto, speciale, accidentale, consequenziale, punitivo o esemplare causato o legato in qualsiasi modo all’utilizzo di Firefox e dei Servizi. La responsabilità complessiva nei termini indicati non potrà superare la somma di 500$ (cinquecento dollari). In alcune giurisdizioni non è possibile imporre esclusioni o limitazioni a determinati tipi di danno, in tali casi questa dichiarazione non sarà applicabile.
1. Mozilla si riserva il diritto di aggiornare periodicamente, quando necessario, questi termini di utilizzo. Tali termini non possono essere modificati o eliminati senza l’autorizzazione scritta di Mozilla.
1. Questi termini sono disciplinati dalle leggi dello stato della California, U.S.A., a esclusione delle disposizioni sul conflitto di leggi. Se una qualsiasi parte di questi termini verrà giudicata invalida o inefficace, la rimanente parte rimarrà valida ed efficace. In caso di incoerenza tra la versione tradotta dei presenti termini e la versione in lingua inglese, avrà priorità la versione in lingua inglese.

Se non si desidera utilizzare uno o più di tali Servizi oppure i termini di utilizzo risultano inaccettabili, è possibile disattivarli. Di seguito sono riportate le istruzioni per disattivare funzioni o Servizi particolari. Le rimanenti funzioni e Servizi possono essere disattivate dalle preferenze dell’applicazione.

> **Safe Browsing:** la disattivazione del servizio Safe Browsing è sconsigliata in quanto senza di esso l’utente potrebbe accedere inconsapevolmente a siti non sicuri. Per disattivare completamente questa funzione procedere nel seguente modo:
>
>* Aprire le preferenze dell’applicazione.
>* Selezionare la sezione *Sicurezza*.
>* Deselezionare l'opzione “Blocca contenuti a rischio e ingannevoli”
>* Da questo momento il servizio Safe Browsing è disattivato.
>
> **Navigazione geolocalizzata:** richiede sempre un consenso esplicito. Nessuna informazione sulla posizione viene mai trasmessa senza consenso. Per disattivare completamente questa funzione procedere nel seguente modo:
>
>* Digitare *about:config* nella barra degli indirizzi.
>* Digitare *geo.enabled* nel campo di ricerca.
>* Fare doppio clic sulla voce *geo.enabled*.
>* Da questo momento la navigazione geolocalizzata è disattivata.
