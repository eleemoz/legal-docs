# Firefox Hello Szolgáltatási feltételek

2014\. november 25\.
{: datetime="2014-11-25" }

### 1. Bevezetés 

A Firefox Hello a Mozilla által nyújtott, végponttól végpontig terjedő, valós idejű videó- és hangszolgáltatás („Szolgáltatás”).  Kérjük, hogy figyelmesen olvassa el a teljes dokumentumot (Feltételek), mivel ez ismerteti az Ön jogait és kötelezettségeit a Firefox Hello közlemények küldésére vagy fogadásra történő használata során.

### 2. Fiók regisztráció

Firefox fiókra van szükség a Szolgáltatás bizonyos funkcióinak használatához, például partnerei adatainak más szolgáltatásból történő importálásához, vagy új kapcsolatok létrehozásához.  Amennyiben Firefox fiók létrehozására regisztrál, azzal elfogadja a Firefox fiókokra vonatkozó [Szolgáltatási feltételeket](https://www.mozilla.org/about/legal/terms/services) és az [Adatvédelmi tájékoztatót](https://www.mozilla.org/privacy/firefox-cloud).

### 3. Funkciók

A Firefox Hello-t a TokBox, Inc. vállalattal („TokBox”) közösen biztosítjuk, (a jelen dokumentumban a TokBox megnevezése licencpartnerként is előfordulhat).  A Szolgáltatás a Firefox szerves része, így egyszerűen kezdeményezhet hang- és videóhívásokat a Firefox és bármely WebRTC-kompatibilis böngésző vagy eszköz használója között.  A Szolgáltatás változtatás tárgyát képezheti.  A funkciókkal kapcsolatos kérdésekkel forduljon a Mozilla [támogatási oldalához](https://support.mozilla.org/products/firefox). 

### 4. Adatvédelmi irányelvek

A [Firefox Cloud Services Adatvédelmi Nyilatkozat](https://www.mozilla.org/privacy/firefox-hello/) részletesen leírja, hogy milyen adatokhoz férünk hozzá, amikor Ön használja a Szolgáltatásokat, valamint kifejti, hogyan használjuk fel ezen információkat.

### 5. Tartalom és felhasználás 

Ön elfogadja, hogy a Szolgáltatás lehetővé teszi a felhasználók részére bizonyos adatok (például videók vagy képek) továbbítását („Tartalom”).  Ön ezennel felruházza a Mozilla-t és licencpartnereit azon jogkörökkel, amelyek szükségesek a Szolgáltatás biztosításához és Ön elfogadja, hogy a Szolgáltatás használata során betartja a Mozilla [Felhasználási feltételeit](https://www.mozilla.org/about/legal/acceptable-use). Az Ön által továbbított Tartalmak kapcsán kizárólag Önt terheli felelősség. 

Ha továbbiakat szeretne megtudni a szerzői jogokkal vagy védjegyekkel kapcsolatos visszaélések jelentéséről, akkor tekintse meg a következőket [itt:](https://www.mozilla.org/about/legal/report-abuse/).

### 6. A Mozilla és a TokBox tulajdonjogai

A jelen Feltételek szerint meghatározottakon túl sem a Mozilla, sem licencpartnerei nem ruháznak Önre semmilyen, a Szolgáltatásokra vonatkozó szellemi tulajdonjogot. Például a jelen Feltételek nem jogosítanak fel a Mozilla vagy licencpartnerei szerzői jogai, márkanevei, védjegyei, szolgáltatási védjegyei, logói, domainnevei vagy más megkülönböztető márkajelzések használatára.  

A Mozilla software forgalmazására a Mozilla Public License jelenlegi változatának feltételei szerint kerül sor, vagy más hasonló mértékben megengedő licencnek megfelelően.

### 7. Szolgáltatások szünetelése, időtartam, felmondás

Időről időre szükséges lehet, hogy karbantartsuk vagy frissítsük a Szolgáltatást, illetve hogy részben vagy egészben felfüggesszük azt. Nem mindig van mód értesítésre. Az ilyen felfüggesztés vagy korlátozás nem jelent Önnek jogalapot kártérítési igény benyújtására a költségek vagy a veszteségek miatt.

A jelen Feltételek a Szolgáltatások Ön által történő használatára vonatkoznak, és az Ön illetve a Mozilla vagy a TokBox általi felmondásig maradnak érvényben. Bármikor, bármilyen okból dönthet a felmondás mellett a Szolgáltatások használatával való felhagyás révén.

Bármikor, bármilyen okból felfüggeszthetjük vagy felmondhatjuk a Szolgáltatásokhoz vagy az Ön Firefox fiókjához való hozzáférését, beleértve, de nem kizárólagosan abban az estben, ha alapos okunk van a következőket feltételezni: (i) Ön megszegte a jelen Feltételeket, (ii) kockázatot vagy lehetséges jogi kitettséget okoz a Mozilla vagy a TokBox számára; vagy (iii) a Szolgáltatások Ön számára történő nyújtása kereskedelmileg már nem éri meg. Ha van rá mód, minden ésszerű erőfeszítést megteszünk, hogy értesítsük erről a Firefox fiókjához kapcsolódó e-mail címen, vagy amikor legközelebb megpróbálja elérni a Szolgáltatásokat.

A jelen Feltételek minden ilyen esetben megszűntnek tekintendők, beleértve korlátozás nélkül a Szolgáltatás használatára vonatkozó engedélyét, kivéve a következő részeket, amelyek továbbra is érvényben maradnak: Kártalanítás, jogi nyilatkozat, a felelősség korlátozása és a vegyes rendelkezések.

### 8. Kártalanítás

Ön vállalja, hogy megvédi, kártalanítja és mentesíti a Mozilla és a TokBox vállalatokat, vállalkozóikat, közreműködőiket, licencpartnereiket és partnereiket, valamint azok igazgatóit, tisztségviselőit, munkavállalóit és ügynökeit (a „Biztosított feleket”) minden harmadik féltől származó követeléssel és felmerülő költséggel szemben, beleértve az ügyvédi díjakat, amelyek a Szolgáltatások Ön általi használatából erednek vagy ahhoz kapcsolódnak (beleértve, de nem kizárólagosan bármely Ön által feltöltött tartalmat).

### 9. Jogi nyilatkozat, a felelősség korlátozása

A SZOLGÁLTATÁSOKAT A MEGADOTT FORMÁBAN BIZTOSÍTJUK MINDEN HIBÁJUKKAL EGYÜTT. A TÖRVÉNY SZERINT MEGENGEDETT MÉRTÉKBEN A BIZTOSÍTOTT FELEK EZÚTON ELHÁRÍTANAK MINDEN KIFEJEZETT VAGY HALLGATÓLAGOS GARANCIÁT, BELEÉRTVE TÖBBEK KÖZÖTT A GARANCIÁT ARRA VONATKOZÓAN, HOGY A SZOLGÁLTATÁSOK HIBÁKTÓL MENTESEK, ÉRTÉKESÍTHETŐK, MEGFELELNEK A MEGADOTT CÉLNAK ÉS NEM JOGSÉRTŐ TERMÉSZETŰEK.

ÖN VISELI A TELJES KOCKÁZATOT A SZOLGÁLTATÁSOK CÉLNAK MEGFELELŐ KIVÁLASZTÁSÁÉRT, VALAMINT A SZOLGÁLTATÁSOK MINŐSÉGÉÉRT ÉS TELJESÍTMÉNYÉÉRT, BELEÉRTVE KORLÁTOZÁS NÉLKÜL ANNAK A KOCKÁZATÁT, HOGY AZ ÖN ÁLTAL FELTÖLTÖTT TARTALOM TÖRLÉSRE KERÜL VAGY MEGSÉRÜL, VAGY VALAKI MÁS HOZZÁFÉR A FIÓKJÁHOZ.

A JELEN KORLÁTOZÁS ABBAN AZ ESETBEN IS ÉRVÉNYBEN MARAD, HA BÁRMELY JOGORVOSLAT NEM ÉRI EL AZ EREDETI CÉLJÁT. EGYES ÁLLAMOK NEM TESZIK LEHETŐVÉ A HALLGATÓLAGOS GARANCIÁK KIZÁRÁSÁT VAGY KORLÁTOZÁSÁT, EZÉRT ELŐFORDULHAT, HOGY A JELEN JOGI NYILATKOZAT NEM VONATKOZIK ÖNRE.

A TÖRVÉNY ÁLTAL MEGKÍVÁNT MÉRTÉKEN KÍVÜL A BIZTOSÍTOTT FELEK NEM FELELŐSEK SEMMILYEN, A JELEN FELTÉTELEKBŐL EREDŐ VAGY AZOKHOZ KAPCSOLÓDÓ KÖZVETETT, KÜLÖNLEGES, VÉLETLEN, KÖVETKEZMÉNYI VAGY BÜNTETŐ JELLEGŰ, ILLETVE A SZOLGÁLTATÁSOK HASZNÁLATÁBÓL VAGY HASZNÁLATÁNAK ELLEHETETLENÜLÉSÉBŐL EREDŐ KÁRÉRT, BELEÉRTVE TÖBBEK KÖZÖTT A KÖZVETETT VAGY KÖZVETLEN HÍRNÉVVESZTÉST, MUNKABESZÜNTETÉST, HASZONVESZTÉST, ADATVESZTÉST, SZÁMÍTÓGÉPES MEGHIBÁSODÁST VAGY MŰKÖDÉSI ZAVART, MÉG ABBAN AZ ESETBEN SEM, HA TÁJÉKOZTATÁST KAPTAK AZ ILYEN JELLEGŰ VESZÉLYEK LEHETŐSÉGÉRŐL, VALAMINT A KÁRIGÉNY ALAPJÁTÓL (SZERZŐDÉS, MAGÁNVÉTEK VAGY EGYÉB) FÜGGETLENÜL. A BIZTOSÍTOTT FELEK KOLLEKTÍV FELELŐSSÉGE A JELEN MEGÁLLAPODÁS SZERINT NEM HALADJA MEG AZ 500 USD (ÖTSZÁZ DOLLÁR) ÉRTÉKET. EGYES ÁLLAMOK NEM TESZIK LEHETŐVÉ A VÉLETLEN, KÖVETKEZMÉNYES VAGY KÜLÖNLEGES KÁROK KIZÁRÁSÁT VAGY KORLÁTOZÁSÁT, EZÉRT ELŐFORDULHAT, HOGY A JELEN JOGI NYILATKOZAT NEM VONATKOZIK ÖNRE.

### 10. A jelen Feltételek módosítása

A jelen Feltételek a Szolgáltatások új funkciójának kezelése vagy egy rendelkezés tisztázása érdekében időről időre frissítésre kerülhetnek. A frissített Feltételeket online közzétesszük. Érdemi változások esetén a frissítést bejelentjük a Mozilla bejelentések céljára használt szokásos csatornáin, például blogbejegyzésben és fórumokon. A Szolgáltatások használatának folytatása a változások hatályba lépésének dátumát követően a változások elfogadását jelenti. A kényelmesebb áttekintés érdekében a jelen oldal tetején közzétesszük a hatályba lépés dátumát.

### 11. Vegyes rendelkezések

A jelen Feltételek képezik az Ön és a Mozilla és a TokBox közötti teljes megállapodást a Szolgáltatások vonatkozásában; a jogi kollíziós rendelkezéseket kivéve az egyesült államokbeli Kalifornia törvényei az irányadók. Amennyiben a jelen Feltételek egy része érvénytelennek vagy végrehajthatatlannak bizonyul, a fennmaradó rendelkezések továbbra is érvényben és hatályban maradnak. A jelen feltételek lefordított változata és az angol nyelvű változat közötti ellentmondás esetén az angol nyelvű változat az irányadó.

### 12. Kapcsolat

A következő címen fordulhat a Mozilla vállalathoz: Mozilla Corporation (Címzett: Mozilla – Legal Notices, 2 Harrison Street, San Francisco CA 94105) vagy e-mailben ide: <mailto:legal-notices@mozilla.com>.
