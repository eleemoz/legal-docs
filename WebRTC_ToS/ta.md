# Firefox Hello சேவை விதிமுறைகள்

நவம்பர் 25, 2014
{: datetime="2014-11-25" }

### 1. அறிமுகம் 

FIREFOX HELLO என்பது MOZILLA இன் இடைநிறுத்தப்படாத வீடியோ மற்றும் குரல் தகவல்பரிமாற்ற சேவையாகும் (“சேவை”).  இந்த ஆவணம் ("விதிமுறைகள்") முழுவதையும் கவனமாக படிக்கவும், ஏனெனில் நீங்கள் தகவல்தொடர்புகளை அனுப்பவோ பெறவோ Firefox Hello ஐப் பயன்படுத்துவதற்கான உரிமைகளையும் பொறுப்புகளையும் இது விளக்குகிறது.

### 2. கணக்கைப் பதிவுசெய்தல்

பிற சேவையிலிருந்து உங்கள் தொடர்புகளை இறக்குமதி செய்தல் அல்லது புதிய தொடர்புகளை உருவாக்குதல் போன்ற குறிப்பிட்ட சேவையின் அம்சங்களை Firefox கணக்கானது பயன்படுத்தலாம்.  Firefox கணக்கிற்கான பதிவைப் பெறுவதன் மூலம், Firefox கணக்குகளின் [சேவை விதிமுறைகள்](https://www.mozilla.org/about/legal/terms/services) மற்றும் [தனியுரிமை அறிக்கையை](https://www.mozilla.org/privacy/firefox-cloud) ஐ ஏற்கிறீர்கள்.

### 3. அம்சங்கள்

TokBox, Inc. இன் ஒத்துழைப்புடன் உங்களுக்கு சேவை வழங்கப்பட்டது (இந்த ஆவணத்தில் TokBox உரிமம் அளிப்பவராகவும் குறிப்பிடப்பட்டுள்ளது).  Firefox இல் சேவை ஒருங்கிணைக்கப்பட்டுள்ளதால், நீங்கள் எந்த WebRTC இயக்கப்பட்ட உலாவி அல்லது சாதனத்திலும் சுலமாக குரல் மற்றும் வீடியோ அழைப்புகளை Firefox மற்றும் பயனர்களுக்கிடையே மேற்கொள்ளலாம்.  சேவை மாற்றத்திற்குட்பட்டது.  அம்சங்கள் குறித்த கேள்விகளுக்கு, Mozilla இன் [ஆதரவு தளத்தைப்](https://support.mozilla.org/products/firefox) பார்க்கவும். 

### 4. தனியுரிமைக் கொள்கை

The [Firefox Hello தனியுரிமை அறிக்கை](https://www.mozilla.org/privacy/firefox-hello/) நீங்கள் சேவையை பயன்படுத்தும்போது எந்த தகவல் அனுப்பப்படுகிறது மற்றும் அந்தத் தகவல் எப்படி கையாளப்படுகிறது என்பதை விளக்குகிறது.

### 5. உள்ளடக்கம் & பயன்பாடு 

சேவையானது சில தகவலை (வீடியோ அல்லது படங்கள் போன்றவை) (“உள்ளடக்கம்”) பகிர்வதற்கு பயனர்களை அனுமதிக்கும் என்பதை புரிந்துகொள்கிறீர்கள்.  சேவையை வழங்குவதற்கான அனைத்து உரிமைகளையும் Mozilla மற்றும் அதன் உரிமம் பெற்றவர்கள் வழங்க அனுமதிக்கிறீர்கள் மேலும் உங்கள் சேவைப் பயன்பாடுகள் Mozilla இன் [பயன்பாட்டு நிபந்தனைகள்] உடன் இணங்கும் என்பதை ஒப்புக்கொள்கிறீர்கள். (https://www.mozilla.org/about/legal/acceptable-use). நீங்கள் பகிரும் உள்ளடக்கம் மற்றும் பின் விளைவுகளுக்கு நீங்கள் மட்டுமே பொறுப்பாவீர்கள். 

பதிப்புரிமை அல்லது முத்திரையைத் தவறாக பயன்படுத்துதலை புகாரளிக்கும் முறைகளை பற்றித் தெரிந்துகொள்ள, [இங்கு] பார்க்கவும் (https://www.mozilla.org/about/legal/report-abuse/).

### 6. Mozilla மற்றும் TokBox இன் உடைமையுரிமைகள்

குறிப்பாக இந்த விதிமுறைகளில் கூறப்படாத சேவைகளின் எந்த அறிவுசார் சொத்து உரிமைகளையும் Mozilla அல்லது அதன் உரிமம் பெற்றவர்கள் வழங்கவில்லை.  உதாரணமாக, இந்த விதிமுறைகள் Mozilla அல்லது அதன் உரிமம் பெற்றவர்களின் காப்புரிமைகள், வர்த்தகப் பெயர்கள், முத்திரைகள், சேவை முத்திரைகள், லோகோக்கள், டொமைன் பெயர்கள் அல்லது பிற தனிப்பட்ட பிராண்ட் அம்சங்களைப் பயன்படுத்த எந்த உரிமையையும் வழங்கவில்லை.  

Mozilla பொது உரிமம் அல்லது பிற இதுபோன்ற அனுமதியளிக்கும் உரிமங்களின் கீழ் Mozilla மென்பொருள் வழங்கப்படுகிறது.

### 7. சேவை குறுக்கீடு, காலம், காலவரை முடிவுறுதல்

காலத்திற்கேற்றவாறு, சேவையில் பராமரிப்பை மேற்கொள்ள அல்லது மேம்படுத்த வேண்டியிருக்கும் அல்லது தற்காலிகமாக சேவை முழுவதையோ அல்லது பகுதியாகவோ இடைநிறுத்துவோம். எப்போதும் அறிக்கையிட்டு செயல்படுத்துவது என்பது முடியாத ஒன்றாகும். இதுபோன்ற சேவை இடைநிறுத்தம் அல்லது சேவைப் பயன்பாட்டை வரம்பிடுவது போன்ற செலவுகளுக்கு அல்லது சேதங்களுக்கு உரிமைகோர முடியாது.

இந்த விதிமுறைகள் சேவை பயன்பாட்டிற்குப் பொருந்தும் மற்றும் உங்களால் முடிக்கப்படும் வரை அல்லது, Mozilla அல்லது TokBox இலிருந்து அறிக்கை கிடைக்கும் வரை தொடர்ந்து இதைச் செயல்படுத்துவோம். உங்கள் சேவைப் பயன்பாட்டை துண்டிப்பதன் மூலம் எந்தக் காரணத்திற்காகவும் எப்போது வேண்டுமானாலும் அவற்றை முடிக்க தேர்வுசெய்யலாம்.

பின்வருபவை நாங்கள் சரியானதாக நம்பினால், எந்த காரணத்திற்காகவும் எந்த நேரத்திலும் சேவைகள் அல்லது Firefox கணக்கிற்கான உங்கள் அணுகலைத் இடைநிறுத்தலாம் அல்லது முறித்துக் கொள்ளலாம், வரம்பின்றி இவை உட்பட: (i) இந்த விதிமுறைகளை மீறினால் (ii) Mozilla அல்லது TokBox க்கு ஆபத்தான அல்லது சாத்தியமான சில சட்ட வெளிப்பாட்டை உருவாக்கினால்; அல்லது (iii)உங்களுக்கான சேவையை வழங்குதல் இனி வணிகரீதியாக தொடராமல் இருந்தால். நீங்கள் இந்தச் சேவைகளை அடுத்த முறை அணுக முயற்சிக்கும் போது அல்லது உங்கள் Firefox கணக்கு தொடர்புடைய மின்னஞ்சல் முகவரி மூலம் தெரிவிக்க பொருத்தமான முயற்சிகளை மேற்கொள்வோம்.

இதுபோன்ற சமயங்களில், இந்த விதிமுறைகள் வரம்பின்றி நீங்கள் சேவைகளைப் பயன்படுத்துதல் உரிமம் உட்பட அனைத்திலும் நிறுத்தப்படும், எனினும் பின்வரும் பிரிவுகளில் தொடரும் என்பதைத் தவிர: நஷ்ட ஈடு, மறுதலிப்பு; பொறுப்பிற்கான வரம்பு, மேல்முறையீடு.

### 8. நஷ்ட ஈடு

நீங்கள் Mozilla, TokBox மற்றும் அதன் முதன்மை மற்றும் துணை நிறுவனங்கள், ஒப்பந்ததாரர்கள், பங்களிப்பாளர்கள், உரிமதாரர்கள் கூட்டாளர்கள், அதன் இயக்குனர்கள், அதிகாரிகள், ஊழியர்கள் மற்றும் முகவர்கள் ("காப்புறுதி கட்சிகள்") உட்பட்டவர்களை உங்களின் சேவைகள் பயன்பாட்டினால் ஏற்படும் அல்லது அதிலிருந்து எழும் (நீங்கள் பதிவேற்றிய எந்த உள்ளடக்கத்திலிருந்து மட்டுமே உட்பட, ஆனால் ஆனால் அது தவிர மட்டுமின்றி,) எந்த எதிரான மற்றும் அனைத்து மூன்றாம் தரப்பு வழக்கறிஞரின் கட்டணம் உட்பட கோரல்கள் மற்றும் செலவுகளில் பாதுகாக்க, நஷ்ட ஈடு அளிக்க மற்றும் பாதிப்பில்லாதவாறு வைப்பதாக ஏற்றுக் கொள்கிறீர்கள்.

### 9. மறுதலிப்பு; பொறுப்பிற்கான வரம்பு

சேவைகள் அனைத்து பிழைகளுடன் "உள்ளபடியே" வழங்கப்படும். சட்டத்தின் வரம்பிற்குட்பட்டு, MOZILLA மற்றும் காப்புறுதிக் கட்சிகளுக்கு, வெளிப்படையாகவோ அல்லது மறைமுகமாகவோ, வரம்பின்றி குறைபாடுகள் அற்ற, வணிகரீதியான, ஒரு குறிப்பிட்ட நோக்கத்திற்கு பொருத்தமான, அறிவுசார் சொத்துக்களை மீறாதவரை அனைத்து உத்தரவாதங்களையும் மறுதலிக்கும் உரிமையுள்ளது.

உங்கள் உள்ளடக்கம் நீக்கப்படுதல் அல்லது சிதைதல் அல்லது யாரோ ஒருவர் உங்கள் கணக்கை அணுகுதல் ஆபத்து உட்பட வரம்பின்றி, உங்கள் தேவைகளுக்காகச் சேவைகளைத் தேர்வுசெய்யும் முழு அபாயமும் உங்களைச் சார்ந்ததாகும்.

இந்த வரையறை எந்தத் தீர்வின் அடிப்படை நோக்கம் தோல்வியடைந்த போதிலும் செயல்படுத்தப்படும். சில சட்ட அதிகாரங்கள், உத்தரவாத காப்புறுதிகளின் விலக்கத்தையோ அல்லது வரம்புகளையோ அனுமதிப்பதில்லை, ஆதலால் இந்த கைதுறப்பு உங்களுக்கு பொருந்தாது.

சட்டத்தால் கோரப்பட்டால் தவிர, விலக்களிக்கப்பட்டவர் இந்த விதிமுறைகளுக்கு வெளியே அல்லது தொடர்புடையதாக அல்லது சேவைகளைப் பயன்படுத்துதல் அல்லது பயன்படுத்த முடியாமல் போதல் ஆகியவற்றால் எழுகின்ற வரம்பில்லாமல் நற்பெயருக்கு ஊறுவிளைவிக்கும் நேரடி மற்றும் மறைமுக பாதிப்பு, வேலை நிறுத்தம், இலாப இழப்பு, தரவு இழப்பு மற்றும் கணினி தோல்வி அல்லது செயலிழப்பு உட்பட எந்த மறைமுக, சிறப்பு, தற்செயலான, விளைவாக அல்லது முன்மாதிரி சேதங்கள் போன்ற சேதங்களின் சாத்தியக்கூறுகள் பற்றிய ஆலோசனை மற்றும் கோட்பாட்டைப் பொருட்படுத்தாமல் (ஒப்பந்தம், அநீதி அல்லது மற்றபடி) அத்தகைய கோரலிற்கும் கூடப் பொருந்தும். இந்த ஒப்பந்தத்தின் கீழ் விலக்களிக்கப்பட்டவர்களின் கூட்டுப் பொறுப்பானது $500 (ஐந்நூறு டாலர்கள்) மிகக் கூடாது. சில சட்ட வரம்புகள், தவிர்ப்பு அல்லது தற்செயலின் வரம்பு, விளைவுகள் அல்லது சிறப்பு பாதிப்புகளை அனுமதிப்பதில்லை, எனவே இந்தத் தவிர்ப்பும் வரையறையும் உங்களுக்குப் பொருந்தாமல் போகலாம்.

### 10. இந்த விதிமுறைகளின் திருத்தங்கள்

சேவையின் புதிய அம்சத்தை வரவேற்க அல்லது சட்ட உடன்பாட்டை தெளிவுபடுத்த நேரத்திற்கேற்ப இந்த விதிமுறைகள் புதுப்பிக்கப்படலாம். புதுப்பிக்கப்பட்ட விதிமுறைகள் ஆன்லைனில் வெளியிடப்படும். முக்கியமான மாற்றங்கள் என்றால், அறிவிப்புகளுக்கான வலைப்பதிவு இடுகைகள் மற்றும் மன்றங்கள் போன்ற MOZILLA இன் வழக்கமான சேனல்கள் மூலம் புதுப்பிப்பைப் பற்றி அறிவிப்போம். அத்தகைய மாற்றங்களை அமல்படுத்திய தேதிக்கு பிறகும் நீங்கள் தொடர்ந்து சேவைகளைப் பயன்படுத்துவது மாற்றங்களை நீங்கள் ஏற்றுக்கொண்டதாகக் கருதப்படும். உங்கள் மதிப்புரையைச் சிறப்பிக்க, இந்தப் பக்கத்தின் மேல் பகுதியில் அமல்படுத்திய தேதியை இடுகையிடுவோம்.

### 11. மற்றவை

சேவைகள் சம்பந்தப்பட்ட இந்த விதிமுறைகள் நீங்கள், MOZILLA மற்றும் TOKBOX இடையேயான முழு ஒப்பந்தத்தை ஏற்படுத்துகிறது மேலும் இதன் சட்ட முரண்பாடுகளைத் தவிர, அனைத்தும் அமெரிக்க கலிபோர்னியா மாகாணச் சட்டங்கள் மூலம் நிர்வகிக்கப்படுகிறது. இந்த விதிமுறைகளின் எந்த பகுதியும் தவறாக அல்லது நடைமுறைப்படுத்த முடியாததாக இருப்பின், மீதமுள்ள பகுதிகள் அனைத்தும் முழு அமலில் இருக்கும். இந்த வகையில், ஆங்கில மொழி பதிப்பிற்கும் மொழிபெயர்க்கப்பட்ட பதிப்பிற்கும் இடையே முரண்பாடு ஏற்பட்டால், ஆங்கில மொழி பதிப்பிற்கே முக்கியத்துவம் வழங்கப்படும்.

### 12. எங்களைத் தொடர்புகொள்ள

Mozilla ஐத் தொடர்புகொள்ள: Mozilla Corporation (Attn: Mozilla – Legal Notices, 2 Harrison Street, San Francisco CA 94105) அல்லது இதில் மின்னஞ்சல் அனுப்பவும்: <mailto:legal-notices@mozilla.com>.
