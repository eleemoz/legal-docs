# Termini di servizio di Firefox Hello

25 novembre 2014
{: datetime="2014-11-25" }

### 1. Introduzione

Firefox Hello è un servizio di comunicazioni voce e video end-to-end e in tempo reale (“Servizio”) offerto da Mozilla. Leggere attentamente e per intero il presente documento (“Termini”), poiché illustra i diritti e le responsabilità dell’utente relativamente all’utilizzo di Firefox Hello per inviare o ricevere comunicazioni.

### 2. Registrazione account

Potrebbe essere necessario creare un account Firefox per utilizzare determinate funzioni del Servizio, come l’importazione dei contatti da un altro servizio o la creazione di nuovi contatti. Quando si registra un account Firefox, è necessario accettare i relativi [Termini di servizio](https://www.mozilla.org/about/legal/terms/services) e l’[Informativa sulla privacy](https://www.mozilla.org/privacy/firefox-cloud).

### 3. Funzioni

Il Servizio viene offerto all’utente in collaborazione con TokBox, Inc. (Nel documento si fa riferimento a TokBox anche come licenziatario.) Il Servizio è integrato in Firefox, per consentire di effettuare facilmente chiamate vocali e video tra Firefox e utenti di qualsiasi browser o dispositivo compatibile con WebRTC. Il Servizio è soggetto a modifiche. Consultare il [sito dell’assistenza](https://support.mozilla.org/products/firefox) di Mozilla per domande sulle funzioni.

### 4. Informativa sulla privacy

[L’Informativa sulla privacy di Firefox Hello](https://www.mozilla.org/privacy/firefox-hello/) spiega quali informazioni vengono inviate quando si utilizza il Servizio e in che modo vengono gestite queste informazioni.

### 5. Contenuti e utilizzo

L’utente è a conoscenza che il Servizio consente di trasmettere determinate informazioni (come video o immagini) (“Contenuti”). Con il presente atto, l’utente concede a Mozilla e ai suoi licenziatari tutti i diritti necessari per offrire il Servizio e accetta di utilizzare il Servizio in conformità alle [Condizioni d’uso](https://www.mozilla.org/about/legal/acceptable-use) di Mozilla. L’utente è l’unico responsabile dei Contenuti trasmessi e delle relative conseguenze.

Per ulteriori informazioni su come segnalare una violazione di copyright o di marchi commerciali, utilizzare [questa pagina](https://www.mozilla.org/about/legal/report-abuse/).

### 6. Diritti di proprietà di Mozilla e TokBox

Né Mozilla né i suoi licenziatari concedono all’utente alcun diritto di proprietà intellettuale sul Servizio non specificamente indicato nei presenti Termini. Ad esempio, i presenti Termini non concedono il diritto di utilizzare copyright, nomi commerciali, marchi commerciali, marchi di servizio, loghi, nomi di domini o altre caratteristiche distintive del brand Mozilla o dei suoi licenziatari.

Il software Mozilla viene distribuito in base alla versione corrente della Mozilla Public License, o di altre licenze similmente permissive.

### 7. Interruzione dei servizi - Termine - Cessazione

Di tanto in tanto, potrebbe essere necessario eseguire interventi di manutenzione o aggiornamento del Servizio oppure interromperlo completamente o in parte. Non è sempre possibile dare un preavviso. L’utente non ha diritto al risarcimento di spese o danni causati dall’interruzione o dalla limitazione dell’utilizzo del Servizio.

I presenti Termini sono applicabili all’utilizzo del Servizio da parte dell’utente e continueranno a essere applicabili fino a quando l’utente non cesserà detto utilizzo oppure in seguito a notifica da parte di Mozilla o di TokBox. L’utente può scegliere di interrompere il Servizio in qualsiasi momento e per qualsiasi ragione, terminandone l’utilizzo.

Mozilla può sospendere o interrompere l’accesso al Servizio o all’account Firefox dal parte dell’utente in qualsiasi momento e per qualsiasi motivo, incluso, senza limitazioni, nel caso in cui ritenga che: (i) l’utente abbia violato i presenti Termini (ii) l’utente abbia creato un rischio di fatto o abbia esposto Mozilla o TokBox a possibili rischi legali; oppure (iii) la fornitura dei Servizi all’utente non sia più commercialmente giustificabile. Verrà fatto il possibile per inviare una notifica all’utente utilizzando l’indirizzo email associato all’account Firefox, oppure al suo successivo tentativo di accesso al Servizio.

In tutti questi casi, i presenti Termini saranno considerati conclusi, inclusa, senza limitazioni, la licenza dell’utente per l’utilizzo del Servizio, fatta eccezione per le seguenti sezioni, che continueranno a essere applicabili: Indennizzo, Esclusione di garanzia, Limitazione di responsabilità, Varie ed eventuali.

### 8. Indennizzo

L’utente accetta di difendere, indennizzare ed esonerare da ogni responsabilità Mozilla, TokBox e le rispettive società madri e affiliate, appaltatori, collaboratori esterni, concessori di licenze e partner, così come i loro rispettivi direttori, funzionari, dipendenti e agenti (“Parti indennizzate”) da e contro qualsiasi rivendicazione di terze parti e spese, inclusi gli onorari di avvocati, derivanti da o relative all’utilizzo dei Servizi da parte dell’utente (incluso, senza limitazioni, dai Contenuti trasmessi dall’utente).

### 9. Esclusione di garanzia; Limitazione di responsabilità

I SERVIZI SONO FORNITI “COSÌ COME SONO” CON TUTTI I DIFETTI. NELLA MISURA CONSENTITA DALLA LEGGE, LE PARTI INDENNIZZATE ESCLUDONO CON LA PRESENTE OGNI GARANZIA, ESPRESSA O IMPLICITA, INCLUSE, SENZA LIMITAZIONI, GARANZIE CHE I SERVIZI SIANO PRIVI DI DIFETTI, COMMERCIABILI, IDONEI A UNO SCOPO PARTICOLARE E CHE NON VIOLINO ALCUN DIRITTO.

L’UTENTE SI ASSUME L’INTERO RISCHIO SIA PER QUANTO RIGUARDA LA SCELTA DI UTILIZZARE I SERVIZI PER I PROPRI FINI, SIA PER LA QUALITÀ SIA PER LE PRESTAZIONI DEI SERVIZI STESSI, INCLUSI, SENZA LIMITAZIONI, IL RISCHIO CHE I PROPRI CONTENUTI VENGANO ELIMINATI O DANNEGGIATI O CHE QUALCUN ALTRO ACCEDA AL PROPRIO ACCOUNT.

LA PRESENTE LIMITAZIONE SARÀ APPLICATA INDIPENDENTEMENTE DAL FALLIMENTO DELLO SCOPO ESSENZIALE DI QUALSIASI RIMEDIO. ALCUNE GIURISDIZIONI NON CONSENTONO L’ESCLUSIONE O LA LIMITAZIONE DELLE GARANZIE IMPLICITE, PERTANTO QUEST’ESCLUSIONE DI GARANZIA POTREBBE NON ESSERE APPLICABILE ALL’UTENTE.

FATTA ECCEZIONE PER QUANTO PREVISTO DALLA LEGGE, LE PARTI INDENNIZZATE NON SARANNO RESPONSABILI PER NESSUN DANNO INDIRETTO, SPECIALE, INCIDENTALE, CONSEQUENZIALE O ESEMPLARE DERIVANTE O IN QUALSIASI MODO RELATIVO AI PRESENTI TERMINI O ALL’USO O ALL’INCAPACITÀ DI USARE I SERVIZI, INCLUSI, SENZA LIMITAZIONI, DANNI DIRETTI E INDIRETTI PER PERDITA DI REPUTAZIONE, INTERRUZIONE DEL LAVORO, PERDITA DI PROFITTI, PERDITA DI DATI E GUASTI O MALFUNZIONAMENTI DEL COMPUTER, ANCHE SE LE PARTI SONO STATE AVVISATE DELLA POSSIBILITÀ DI TALI DANNI E INDIPENDENTEMENTE DALLA SPIEGAZIONE (CONTRATTO, ILLECITO E ALTRO) SUI CUI SI BASA TALE RIVENDICAZIONE. LA RESPONSABILITÀ COLLETTIVA DELLE PARTI INDENNIZZATE IN BASE A QUESTO CONTRATTO NON SUPERERÀ L’IMPORTO DI 500$ (CINQUECENTO DOLLARI USA). ALCUNE GIURISDIZIONI NON CONSENTONO L’ESCLUSIONE O LA LIMITAZIONE DEI DANNI INCIDENTALI, CONSEQUENZIALI O SPECIALI, PERTANTO QUESTA ESCLUSIONE E LIMITAZIONE POTREBBE NON ESSERE APPLICABILE ALL’UTENTE.

### 10. Modifiche ai presenti Termini

I presenti Termini potranno essere aggiornati di volta in volta per integrare una nuova funzione del Servizio o per chiarire un provvedimento. I Termini aggiornati saranno pubblicati online. Se le modifiche sono sostanziali, annunceremo la loro pubblicazione mediante i canali solitamente utilizzati da Mozilla per questa funzione, come i blog e i forum. L’utilizzo continuato del Servizio da parte dell’utente dopo la data di entrata in vigore delle modifiche citate costituisce l’accettazione delle stesse. Per una maggiore praticità, la decorrenza della revisione verrà pubblicata all’inizio di questa pagina.

### 11. Varie ed eventuali

I presenti Termini costituiscono l’intero accordo tra l’utente, Mozilla e TokBox relativamente all’utilizzo dei Servizi e sono governati dalle leggi dello Stato della California, USA, con esclusione delle disposizioni in materia di conflitto di leggi. Se una qualsiasi parte dei presenti Termini sarà ritenuta non valida o non applicabile, le parti rimanenti resteranno in vigore a tutti gli effetti. In caso di conflitto tra una versione tradotta dei presenti Termini e la versione in lingua inglese, prevarrà la versione in lingua inglese.

### 12. Contattateci

È possibile contattare Mozilla presso: Mozilla Corporation (Att. Mozilla – Avvisi Legali, 2 Harrison Street, San Francisco CA 94105) o via email presso: <mailto:legal-notices@mozilla.com>.
