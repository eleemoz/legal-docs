# Όροι Υπηρεσίας Firefox Hello

25 Νοεμβρίου 2014
{: datetime="2014-11-25" }

### 1. Εισαγωγή 

Το Firefox Hello είναι μια υπηρεσία επικοινωνίας με βίντεο και ομιλία σε πραγματικό χρόνο από σημείο σε σημείο (“Υπηρεσία”) από τη Mozilla.  Διαβάστε ολόκληρο αυτό το κείμενο (“Όροι”) προσεκτικά, γιατί εξηγεί τα δικαιώματα και τις υποχρεώσεις σας όταν χρησιμοποιείτε το Firefox Hello για την αποστολή ή λήψη επικοινωνιών.

### 2. Δημιουργία λογαριασμού

Ίσως να απαιτείται Λογαριασμός Firefox για τη χρήση ορισμένων δυνατοτήτων της Υπηρεσίας, όπως η εισαγωγή των επαφών σας από άλλη υπηρεσία ή η δημιουργία νέων επαφών.  Αν εγγραφείτε για να αποκτήσετε Λογαριασμό Firefox, συμφωνείτε με τους [Όρους Υπηρεσίας](https://www.mozilla.org/about/legal/terms/services) και την [Ειδοποίηση Απορρήτου](https://www.mozilla.org/privacy/firefox-cloud) των Λογαριασμών Firefox.

### 3. Δυνατότητες

Η Υπηρεσία σας παρέχεται σε συνεργασία με την TokBox, Inc. (η TokBox αναφέρεται στο παρόν έγγραφο και ως αδειοπάροχος).  Η Υπηρεσία είναι ενσωματωμένο στο Firefox, ώστε να μπορείτε να πραγματοποιείτε με ευκολία κλήσεις ομιλίας και βίντεο μεταξύ του Firefox και χρηστών οποιουδήποτε περιηγητή ή συσκευής με δυνατότητα WebRTC.  Η Υπηρεσία ενδέχεται να αλλάξει.  Αν έχετε απορίες για τις δυνατότητες, ανατρέξτε στην [τοποθεσία υποστήριξης](https://support.mozilla.org/products/firefox) της Mozilla. 

### 4. Πολιτική απορρήτου

Η [Ειδοποίηση Απορρήτου Firefox Hello](https://www.mozilla.org/privacy/firefox-hello/) εξηγεί ποιες πληροφορίες στέλνονται όταν χρησιμοποιείτε την Υπηρεσία και τι χειρισμός γίνεται σε αυτές τις πληροφορίες.

### 5. Περιεχόμενο και χρήση 

Κατανοείτε ότι η Υπηρεσία επιτρέπει στους χρήστες να μεταδίδουν ορισμένες πληροφορίες (όπως βίντεο και εικόνες) (“Περιεχόμενο”).  Με το παρόν εκχωρείτε στη Mozilla και τους χορηγούς άδειάς μας όλα τα αναγκαία δικαιώματα για την παροχή της Υπηρεσίας και συμφωνείτε ότι η χρήση εκ μέρους σας της Υπηρεσίας θα συμμορφώνεται με τις [Προϋποθέσεις Χρήσης](https://www.mozilla.org/about/legal/acceptable-use) της Mozilla. Φέρετε την αποκλειστική ευθύνη για το Περιεχόμενο που μεταδίδετε και τις συνέπειες. 

Για περισσότερες πληροφορίες σχετικά με τον τρόπο αναφοράς μιας καταγγελίας κατάχρησης ενός δικαιώματος copyright ή εμπορικού σήματος, ανατρέξτε [εδώ](https://www.mozilla.org/about/legal/report-abuse/).

### 6. Ιδιοκτησιακά δικαιώματα της Mozilla και της TokBox

Ούτε η Mozilla ούτε οι χορηγοί άδειάς της δεν σας εκχωρούν οποιοδήποτε δικαίωμα πνευματικής ιδιοκτησίας στην Υπηρεσία, το οποίο δεν αναφέρεται συγκεκριμένα στους παρόντες Όρους.  Για παράδειγμα, αυτοί οι Όροι δεν παρέχουν το δικαίωμα χρήσης οποιωνδήποτε δικαιωμάτων copyright, εμπορικών ονομασιών, εμπορικών σημάτων, σημάτων υπηρεσιών, λογοτύπων, ονομάτων τομέων ή άλλων διακριτικών χαρακτηριστικών μάρκας της Mozilla ή των χορηγών άδειάς της.  

Το λογισμικό της Mozilla διανέμεται βάσει και υπό τους όρους της τρέχουσας έκδοσης της άδειας Mozilla Public License ή άλλων αδειών που παρέχουν παρόμοια δικαιώματα.

### 7. Διακοπή παροχής Υπηρεσιών, διάρκεια ισχύος, τερματισμός

Κατά καιρούς, ενδέχεται να χρειάζεται να εκτελούμε συντήρηση ή αναβάθμιση της Υπηρεσίας ή να αναστέλλουμε προσωρινά τμήμα ή το σύνολο της Υπηρεσίας. Δεν είναι πάντα δυνατή η προειδοποίηση. Δεν θα δικαιούστε να υποβάλλετε αξιώσεις για δαπάνες ή ζημιές για αυτού του είδους την αναστολή ή τον περιορισμό της χρήσης της Υπηρεσίας.

Οι παρόντες Όροι ισχύουν για τη χρήση εκ μέρους σας της Υπηρεσίας και θα συνεχίσουν να ισχύουν έως ότου τερματιστούν, είτε από εσάς είτε κατόπιν ειδοποίησης από τη Mozilla ή την TokBox. Μπορείτε να επιλέξετε τον τερματισμό τους οποιαδήποτε στιγμή και για οποιαδήποτε αιτία, σταματώντας να χρησιμοποιείτε την Υπηρεσία.

Μπορεί να αναστείλουμε ή να τερματίσουμε την πρόσβασή σας στην Υπηρεσία ή το Λογαριασμό σας Firefox οποιαδήποτε στιγμή και για οποιαδήποτε αιτία, όπως, για παράδειγμα, αν έχουμε λόγους να πιστεύουμε ότι: (i) παραβιάσατε τους παρόντες Όρους (ii) επιφέρατε κίνδυνο ή πιθανή νομική έκθεση για τη Mozilla ή την TokBox ή (iii) δεν είναι πλέον εμπορικά βιώσιμη η παροχή της Υπηρεσίας προς εσάς. Αν είναι δυνατό, θα καταβάλουμε εύλογες προσπάθειες να σας ενημερώσουμε μέσω της διεύθυνσης email που σχετίζεται με τον Λογαριασμό σας Firefox ή την επόμενη φορά που θα προσπαθήσετε να αποκτήσετε πρόσβαση στην Υπηρεσία.

Σε κάθε τέτοια περίπτωση, οι παρόντες Όροι θα τερματιστούν, περιλαμβάνοντας, ενδεικτικά, την άδειά σας να χρησιμοποιείτε την Υπηρεσία, με μοναδική εξαίρεση ότι οι παρακάτω ενότητες θα συνεχίσουν να ισχύουν: Αποζημίωση, αποποίηση ευθυνών, περιορισμός της ευθύνης και διάφορες διατάξεις.

### 8. Αποζημίωση

Συμφωνείτε να υπερασπίζεστε, να αποζημιώνετε και να μην εγείρετε απαιτήσεις εναντίον της Mozilla, της TokBox και των αντίστοιχων γονικών και συγγενικών εταιρειών, εργολάβων, συντελεστών, χορηγών άδειας, συνεργατών, διευθυντών, στελεχών, εργαζομένων και πρακτόρων τους ("Αποζημιούμενα Μέρη") από και έναντι οποιωνδήποτε αξιώσεων και δαπανών τρίτων, συμπεριλαμβανομένων δικηγορικών αμοιβών, που οφείλονται σε ή προκύπτουν από τη χρήση εκ μέρους σας των Υπηρεσιών (συμπεριλαμβανομένης, όχι αποκλειστικά, από τη μετάδοση οποιουδήποτε περιεχομένου εκ μέρους σας).

### 9. Αποποίηση ευθυνών, περιορισμός της ευθύνης

ΟΙ ΥΠΗΡΕΣΙΕΣ ΠΑΡΕΧΟΝΤΑΙ "ΩΣ ΕΧΟΥΝ", ΜΕ ΟΛΑ ΤΑ ΣΦΑΛΜΑΤΑ. ΣΤΗΝ ΕΚΤΑΣΗ ΠΟΥ ΕΠΙΤΡΕΠΕΤΑΙ ΑΠΟ ΤΟ ΝΟΜΟ, ΤΑ ΑΠΟΖΗΜΙΟΥΜΕΝΑ ΜΕΡΗ ΑΠΟΠΟΙΟΥΝΤΑΙ ΔΙΑ ΤΟΥ ΠΑΡΟΝΤΟΣ ΟΠΟΙΕΣΔΗΠΟΤΕ ΕΓΓΥΗΣΕΙΣ, ΡΗΤΕΣ Ή ΣΙΩΠΗΡΕΣ, ΣΥΜΠΕΡΙΛΑΜΒΑΝΟΜΕΝΩΝ, ΟΧΙ ΑΠΟΚΛΕΙΣΤΙΚΑ, ΕΓΓΥΗΣΕΩΝ ΟΤΙ ΟΙ ΥΠΗΡΕΣΙΕΣ ΕΙΝΑΙ ΕΛΕΥΘΕΡΕΣ ΣΦΑΛΜΑΤΩΝ, ΕΜΠΟΡΕΥΣΙΜΕΣ, ΚΑΤΑΛΛΗΛΕΣ ΓΙΑ ΣΥΓΚΕΚΡΙΜΕΝΟ ΣΚΟΠΟ ΚΑΙ ΟΤΙ ΔΕΝ ΑΠΟΤΕΛΟΥΝ ΠΑΡΑΒΙΑΣΗ.

ΦΕΡΕΤΕ ΟΛΟ ΤΟΝ ΚΙΝΔΥΝΟ ΣΧΕΤΙΚΑ ΜΕ ΤΗΝ ΕΠΙΛΟΓΗ ΤΩΝ ΥΠΗΡΕΣΙΩΝ ΓΙΑ ΤΟΥΣ ΣΚΟΠΟΥΣ ΣΑΣ ΚΑΙ ΩΣ ΠΡΟΣ ΤΗΝ ΠΟΙΟΤΗΤΑ ΚΑΙ ΑΠΟΔΟΣΗ ΤΩΝ ΥΠΗΡΕΣΙΩΝ, ΣΥΜΠΕΡΙΛΑΜΒΑΝΟΜΕΝΩΝ, ΟΧΙ ΑΠΟΚΛΕΙΣΤΙΚΑ, ΤΟΥ ΚΙΝΔΥΝΟΥ ΤΟ ΠΕΡΙΕΧΟΜΕΝΟ ΣΑΣ ΝΑ ΔΙΑΓΡΑΦΕΙ Ή ΝΑ ΚΑΤΑΣΤΡΑΦΕΙ Ή ΝΑ ΑΠΟΚΤΗΣΕΙ ΠΡΟΣΒΑΣΗ ΣΤΟ ΛΟΓΑΡΙΑΣΜΟ ΣΑΣ ΚΑΠΟΙΟΣ ΤΡΙΤΟΣ.

ΑΥΤΟΣ Ο ΠΕΡΙΟΡΙΣΜΟΣ ΘΑ ΙΣΧΥΕΙ ΑΝΕΞΑΡΤΗΤΑ ΑΠΟ ΤΗΝ ΑΠΟΤΥΧΙΑ ΤΟΥ ΒΑΣΙΚΟΥ ΣΚΟΠΟΥ ΟΠΟΙΑΣΔΗΠΟΤΕ ΕΠΑΝΟΡΘΩΤΙΚΗΣ ΕΝΕΡΓΕΙΑΣ. ΟΡΙΣΜΕΝΕΣ ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΟΥΝ ΤΗΝ ΕΞΑΙΡΕΣΗ Ή ΤΟΝ ΠΕΡΙΟΡΙΣΜΟ ΤΩΝ ΣΙΩΠΗΡΩΝ ΕΓΓΥΗΣΕΩΝ, ΣΥΝΕΠΩΣ Η ΠΑΡΟΥΣΑ ΑΠΟΠΟΙΗΣΗ ΕΝΔΕΧΟΜΕΝΩΣ ΝΑ ΜΗΝ ΙΣΧΥΕΙ ΣΤΗΝ ΠΕΡΙΠΤΩΣΗ ΣΑΣ.

ΜΕ ΕΞΑΙΡΕΣΗ ΤΑ ΟΣΑ ΑΠΑΙΤΟΥΝΤΑΙ ΑΠΟ ΤΟ ΝΟΜΟ, Η MOZILLA ΚΑΙ ΤΑ ΑΠΟΖΗΜΙΟΥΜΕΝΑ ΜΕΡΗ ΔΕΝ ΘΑ ΦΕΡΟΥΝ ΕΥΘΥΝΗ ΓΙΑ ΟΠΟΙΕΣΔΗΠΟΤΕ ΕΜΜΕΣΕΣ, ΕΙΔΙΚΕΣ, ΠΕΡΙΣΤΑΣΙΑΚΕΣ, ΘΕΤΙΚΕΣ, ΑΠΟΘΕΤΙΚΕΣ Ή ΠΑΡΑΔΕΙΓΜΑΤΙΚΟΥ ΧΑΡΑΚΤΗΡΑ ΖΗΜΙΕΣ ΠΟΥ ΠΡΟΚΥΠΤΟΥΝ ΑΠΟ Ή ΠΟΥ ΣΧΕΤΙΖΟΝΤΑΙ ΜΕ ΟΠΟΙΟΝΔΗΠΟΤΕ ΤΡΟΠΟ ΜΕ ΤΟΥΣ ΠΑΡΟΝΤΕΣ ΟΡΟΥΣ Ή ΤΗ ΧΡΗΣΗ Ή ΤΗΝ ΑΔΥΝΑΜΙΑ ΧΡΗΣΗΣ ΤΩΝ ΥΠΗΡΕΣΙΩΝ, ΣΥΜΠΕΡΙΛΑΜΒΑΝΟΜΕΝΩΝ, ΟΧΙ ΑΠΟΚΛΕΙΣΤΙΚΑ, ΑΜΕΣΩΝ ΚΑΙ ΕΜΜΕΣΩΝ ΖΗΜΙΩΝ ΑΠΟ ΑΠΩΛΕΙΑ ΦΗΜΗΣ, ΔΙΑΚΟΠΕΣ ΕΡΓΑΣΙΩΝ, ΑΠΩΛΕΙΑ ΚΕΡΔΩΝ, ΑΠΩΛΕΙΑ ΔΕΔΟΜΕΝΩΝ ΚΑΙ ΑΣΤΟΧΙΑ Ή ΔΥΣΛΕΙΤΟΥΡΓΙΑ ΥΠΟΛΟΓΙΣΤΗ, ΑΚΟΜΑ ΚΑΙ ΑΝ ΕΧΕΙ ΔΟΘΕΙ ΠΡΟΕΙΔΟΠΟΙΗΣΗ ΓΙΑ ΤΟ ΕΝΔΕΧΟΜΕΝΟ ΤΩΝ ΕΝ ΛΟΓΩ ΖΗΜΙΩΝ ΚΑΙ ΑΝΕΞΑΡΤΗΤΑ ΑΠΟ ΤΗ ΘΕΩΡΙΑ (ΒΑΣΕΙ ΣΥΜΒΑΣΗΣ, ΑΔΙΚΟΠΡΑΞΙΑΣ Ή ΑΛΛΩΣ) ΣΤΗΝ ΟΠΟΙΑ ΒΑΣΙΖΕΤΑΙ Η ΕΝ ΛΟΓΩ ΑΞΙΩΣΗ. Η ΣΥΛΛΟΓΙΚΗ ΕΥΘΥΝΗ ΤΩΝ ΑΠΟΖΗΜΙΟΥΜΕΝΩΝ ΜΕΡΩΝ ΒΑΣΕΙ ΤΟΥ ΠΑΡΟΝΤΟΣ ΣΥΜΦΩΝΗΤΙΚΟΥ ΔΕΝ ΘΑ ΥΠΕΡΒΑΙΝΕΙ ΤΑ $500 (ΠΕΝΤΑΚΟΣΙΑ ΔΟΛΑΡΙΑ Η.Π.Α.). ΟΡΙΣΜΕΝΕΣ ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΟΥΝ ΤΗΝ ΕΞΑΙΡΕΣΗ Ή ΤΟΝ ΠΕΡΙΟΡΙΣΜΟ ΤΩΝ ΘΕΤΙΚΩΝ, ΑΠΟΘΕΤΙΚΩΝ Ή ΕΙΔΙΚΩΝ ΖΗΜΙΩΝ, ΣΥΝΕΠΩΣ Η ΠΑΡΟΥΣΑ ΕΞΑΙΡΕΣΗ ΚΑΙ ΠΕΡΙΟΡΙΣΜΟΣ ΕΝΔΕΧΟΜΕΝΩΣ ΝΑ ΜΗΝ ΙΣΧΥΟΥΝ ΣΤΗΝ ΠΕΡΙΠΤΩΣΗ ΣΑΣ.

### 10. Τροποποιήσεις στους παρόντες Όρους

Οι παρόντες Όροι μπορεί να ενημερώνονται κατά καιρούς ώστε να αντιμετωπίζεται μια νέα δυνατότητα των Υπηρεσιών ή να διευκρινίζεται μια πρόβλεψη. Οι ενημερωμένοι Όροι θα αναρτώνται online. Αν οι αλλαγές είναι ουσιαστικές, θα ανακοινώνουμε την ενημέρωση μέσω των συνήθων καναλιών της Mozilla, όπως μέσω αναρτήσεων σε blog και μέσω forum. Συνεχίζοντας τη χρήση των Υπηρεσιών μετά την ημερομηνία θέσης σε ισχύ των εν λόγω αλλαγών αποτελεί αποδοχή εκ μέρους σας των εν λόγω αλλαγών. Για να διευκολύνεστε στον έλεγχό σας, θα αναρτούμε μια ημερομηνία θέσης σε ισχύ στο επάνω μέρος αυτής της σελίδας.

### 11. Διάφορα

Οι παρόντες Όροι αποτελούν τη συνολική συμφωνία ανάμεσα σε εσάς, τη Mozilla και την TokBox όσον αφορά τις Υπηρεσίες και διέπονται από τους νόμους της πολιτείας της Καλιφόρνια, Η.Π.Α., εξαιρουμένων των διατάξεων περί διένεξης νόμων. Αν οποιοδήποτε τμήμα των παρόντων Όρων κριθεί μη έγκυρο ή μη εφαρμόσιμο, τα υπόλοιπα τμήματα εξακολουθούν να διατηρούν πλήρως την ισχύ τους. Σε περίπτωση διένεξης μεταξύ μιας μεταφρασμένης έκδοσης των παρόντων όρων και της έκδοσης στην αγγλική γλώσσα, θα υπερισχύει η έκδοση στην αγγλική γλώσσα.

### 12. Επικοινωνήστε μαζί μας

Επικοινωνήστε με τη Mozilla στη διεύθυνση: Mozilla Corporation (Attn: Mozilla – Legal Notices, 2 Harrison Street, San Francisco CA 94105, Η.Π.Α.) ή μέσω e-mail στη διεύθυνση: <mailto:legal-notices@mozilla.com>.
