# Podmínky poskytování služeb Firefox Hello

25\. listopadu 2014
{: datetime="2014-11-25" }

### 1. Úvod 

Firefox Hello je služba pro video a hlasovou komunikaci mezi koncovými uživateli v reálném čase (dále jen „Služba“) poskytovaná společností Mozilla.  Přečtěte si celý tento dokument (dále jen „Podmínky“) pozorně, neboť vysvětluje vaše práva a povinnosti při používání služby Firefox Hello k odesílání nebo přijímání komunikace.

### 2. Registrace účtu

K používání určitých funkcí Služby, například importu kontaktů z jiné služby nebo vytvoření nových kontaktů, může být vyžadován účet Firefox.  Registrací k účtu Firefox vyslovujete souhlas s [Podmínkami poskytování služeb](https://www.mozilla.org/about/legal/terms/services) a [Prohlášením o ochraně osobních údajů](https://www.mozilla.org/privacy/firefox-cloud) účtů Firefox.

### 3. Funkce

Služba vám je poskytována ve spolupráci se společností TokBox, Inc. (společnost TokBox je v tomto dokumentu také uvedena jako poskytovatel licence).  Služba je integrována do prohlížeče Firefox, abyste mohli snadno uskutečňovat hlasové a video hovory mezi prohlížečem Firefox a uživateli jakéhokoli prohlížeče či zařízení s podporou WebRTC.  Služba se může změnit.  Dotazy k funkcím naleznete na [webu podpory](https://support.mozilla.org/products/firefox) společnosti Mozilla. 

### 4. Zásady ochrany osobních údajů

[Prohlášení o ochraně osobních údajů ve Firefox Hello](https://www.mozilla.org/privacy/firefox-hello/) uvádí, jaké informace se odesílají, když používáte Službu, a jak se s těmito informacemi nakládá.

### 5. Obsah a použití 

Jste srozuměni s tím, že Služba umožňuje uživatelům přenášet určité informace (např. video nebo obrázky) (dále jen „Obsah“).  Společnosti Mozilla a našim poskytovatelům licence tímto udělujete všechna práva potřebná k poskytování Služby a zavazujete se, že budete Službu používat v souladu s [Podmínkami používání](https://www.mozilla.org/about/legal/acceptable-use) společnosti Mozilla. Nesete výhradní odpovědnost za Obsah, který přenášíte, a za důsledky. 

Více informací o tom, jak oznámit zneužití autorských práv nebo ochranné známky, naleznete [zde](https://www.mozilla.org/about/legal/report-abuse/).

### 6. Vlastnická práva společností Mozilla a TokBox

Mozilla ani její poskytovatelé licence vám neposkytují žádná práva k duševnímu vlastnictví ke Službám, jež nejsou v těchto Podmínkách výslovně uvedena.  Tyto Podmínky například neupravují právo užívání jakýchkoliv autorských práv, obchodních firem, ochranných známek, servisních známek, log, název domén či jiných odlišných znaků značky společnosti Mozilla.  

Software společnosti Mozilla se distribuuje pod aktuální verzí licence Mozilla Public License či jiných podobně permisivních licencí a za jejich podmínek.

### 7. Přerušení Služby, doba trvání, ukončení

V určitých intervalech bude nutné, abychom provedli údržbu nebo upgrade Služby nebo dočasně pozastavili celou Službu či její část. Ne vždy o tom můžeme informovat. Za toto pozastavení nebo omezení používání Služby si nemůžete nárokovat náhradu výdajů ani náhradu škody.

Tyto Podmínky upravují vaše používání Služby a budou platit až do jejich výpovědi z vaší strany či oznámení společnosti Mozilla nebo TokBox. Vypovědět je můžete kdykoliv bez udání důvodu tím, přestanete Službu používat.

Váš přístup ke Službě nebo účet Firefox můžeme kdykoliv pozastavit nebo ukončit z jakéhokoliv důvodu, včetně například případů, kdy se rozumně domníváme, že: (i) jste se dopustili porušení těchto Podmínek, (ii) představujete riziko či případné vystavení právním rizikům pro společnost Mozilla nebo TokBox nebo (iii) to, že vám poskytujeme Službu, již není ekonomicky únosné. Bude-li to možné, vynaložíme maximální úsilí, abychom vás informovali na e-mailovou adresu přiřazenou k vašemu účtu Firefox nebo při vašem příštím pokusu o přístup ke Službě.

Ve všech takových případech bude platnost těchto Podmínek ukončena včetně například vaší licence k užívání Služby a v platnosti zůstanou pouze následující části: Odškodnění, prohlášení, omezení odpovědnosti a různá ustanovení.

### 8. Odškodnění

Zavazujete se, že budete bránit a odškodníte společnosti Mozilla, TokBox, jejich příslušné mateřské a dceřiné společnosti, dodavatele, přispěvatele, poskytovatele licence, partnery, ředitele, vedoucí pracovníky, zaměstnance a zástupce (dále jen jako „Odškodněné strany“) za všechny nároky třetích osob a výdaje, včetně nákladů na právní zastoupení, vyplývající z vašeho používání Služby (včetně například z jakéhokoli vámi přenášeného Obsahu).

### 9. Prohlášení, omezení odpovědnosti

SLUŽBY SE POSKYTUJÍ „TAK JAK JSOU” S VEŠKERÝMI PŘÍPADNÝMI CHYBAMI. V ROZSAHU POVOLENÉM ZÁKONEM ODŠKODNĚNÉ STRANY TÍMTO ODMÍTAJÍ VEŠKERÉ VÝSLOVNÉ ČI ODVOZENÉ ZÁRUKY, ŽE SLUŽBY BUDOU PROSTY VAD, PRODEJNÉ, VHODNÉ PRO KONKRÉTNÍ ÚČEL A ŽE NEBUDOU PORUŠOVAT PRÁVA.

NESETE VEŠKERÁ RIZIKA SOUVISEJÍCÍ S VOLBOU SLUŽEB PRO VAŠE ÚČELY A S KVALITOU A VÝKONEM SLUŽEB, VČETNĚ NAPŘÍKLAD RIZIKA, ŽE DOJDE K ODSTRANĚNÍ NEBO NARUŠENÍ VAŠEHO OBSAHU NEBO RIZIKA, ŽE K VAŠEMU ÚČTU ZÍSKÁ PŘÍSTUP KDOKOLIV JINÝ.

TATO OMEZENÍ SE UPLATNÍ BEZ OHLEDU NA SELHÁNÍ ZÁKLADNÍHO DŮVODU JAKÉKOLIV NÁHRADY. NĚKTERÉ PRÁVNÍ ŘÁDY NEUMOŽŇUJÍ VYLOUČENÍ ČI OMEZENÍ ODVOZENÝCH ZÁRUK, TAKŽE TOTO PROHLÁŠENÍ SE NA VÁS NEMUSÍ VZTAHOVAT.

S VÝJIMKOU USTANOVENÍ ZÁKONA NENESOU ODŠKODNĚNÉ STRANY ODPOVĚDNOST ZA ŽÁDNÉ NEPŘÍMÉ, SPECIÁLNÍ, NÁHODNÉ, NÁSLEDNÉ NEBO EXEMPLÁRNÍ ŠKODY VYPLÝVAJÍCÍ Z TĚCHTO PODMÍNEK ČI S NIMI JAKÝMKOLIV ZPŮSOBEM SOUVISEJÍCÍ NEBO VYPLÝVAJÍCÍ ČI SOUVISEJÍCÍ S POUŽÍVÁNÍM NEBO NEMOŽNOSTÍ POUŽÍVAT SLUŽBY, VČETNĚ NAPŘÍKLAD PŘÍMÝCH ČI NEPŘÍMÝCH ŠKOD ZE ZTRÁT GOODWILLU, POZASTAVENÍ PRÁCE, ZTRÁTY ZISKU, ZTRÁTY DAT A SELHÁNÍ ČI PORUCHY POČÍTAČE, A TO ANI V PŘÍPADĚ, ŽE BYLY NA MOŽNOST VZNIKU TAKOVÝCH ŠKOD UPOZORNĚNI A BEZ OHLEDU NA PRÁVNÍ TEORII (SMLUVNÍ, PŘEČIN NEBO JINAK), Z NÍŽ TAKOVÝ NÁROK VYCHÁZÍ. SOUHRNNÁ ODPOVĚDNOST ODŠKODNĚNÝCH STRAN V SOULADU S TOUTO SMLOUVOU NEPŘESÁHNE 500 USD (PĚT SET AMERICKÝCH DOLARŮ). NĚKTERÉ PRÁVNÍ ŘÁDY NEUMOŽŇUJÍ VYLOUČENÍ ČI OMEZENÍ NÁHODNÝCH, NÁSLEDNÝCH NEBO SPECIÁLNÍCH ŠKOD, TAKŽE TOTO PROHLÁŠENÍ SE NA VÁS NEMUSÍ VZTAHOVAT.

### 10. Změny těchto Podmínek

Tyto Podmínky mohou být čas od času aktualizovány za účelem úpravy nových funkcí Služby nebo vyjasnění ustanovení. Aktualizované znění Podmínek bude zveřejněno online. Pokud budou změny podstatného charakteru, aktuální znění oznámíme prostřednictvím běžných kanálů společnosti Mozilla pro taková oznámení, jako jsou uveřejnění na blogu nebo ve fórech. Budete-li pokračovat v používání Služby po datu účinnosti takových změn, bude to vykládáno jako váš souhlas s těmito změnami. Aby bylo sledování aktualizací pohodlnější, v horní části stránky budeme uvádět datum účinnosti.

### 11. Různé

Tyto Podmínky představují úplnou dohodu mezi vámi, společností Mozilla a společnosti TokBox ohledně Služeb a řídí se zákony státu Kalifornie, USA, s vyloučením ustanovení kolizních norem. V případě, že bude kterákoliv část těchto Podmínek shledána neplatnou či nevymahatelnou, zbývající ustanovení zůstanou plně v platnosti a účinnosti. V případě rozporu mezi přeloženou verzí těchto Podmínek a anglickou jazykovou verzí bude mít přednost anglická verze.

### 12. Kontaktujte nás

Kontaktujte společnost Mozilla na adrese: Mozilla Corporation (Attn: Mozilla – Legal Notices, 2 Harrison Street, San Francisco CA 94105) nebo e-mailem na adrese: <mailto:legal-notices@mozilla.com>.
