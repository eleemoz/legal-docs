# Uvjeti pružanja usluge Firefox Hello

25\. studenog 2014.
{: datetime="2014-11-25" }

### 1. Uvod 

Firefox Hello cjelovita je usluga video i glasovnog komuniciranja u stvarnom vremenu (u nastavku „Usluga”) tvrtke Mozilla.  Pažljivo pročitajte cjelokupan dokument („Uvjete”) jer on objašnjava vaša prava i odgovornosti s obzirom na korištenje uslugom Firefox Hello prilikom upućivanja ili primanja komunikacije.

### 2. Registracija računa

Firefox račun može se zahtijevati za korištenje određenih značajki Usluge, kao što je uvoz vaših kontakata iz druge usluge ili izrađivanje novih kontakata.  Ako se prijavite za Firefox račun, pristajete na [Uvjete pružanja usluge](https://www.mozilla.org/about/legal/terms/services) Firefox računa i [Napomenu o privatnosti](https://www.mozilla.org/privacy/firefox-cloud).

### 3. Značajke

Usluga vam se pruža u suradnji s tvrtkom TokBox (na TokBox se u ovom dokumentu također ukazuje kao na davatelja licencije).  Usluga je integrirana u preglednik Firefox tako da možete jednostavno uspostavljati glasovne pozive i videopozive između Firefoxa i korisnika bilo kojeg preglednika ili uređaja koji podržava WebRTC tehnologiju.  Usluga podliježe promjenama.  Obratite se [lokaciji za podršku](https://support.mozilla.org/products/firefox) tvrtke Mozilla s pitanjima o značajkama usluge. 

### 4. Pravila privatnosti

[Napomena o privatnosti usluge Firefox Hello](https://www.mozilla.org/privacy/firefox-hello/) objašnjava koje se informacije prosljeđuju prilikom korištenja Usluge te kako se s njima postupa.

### 5. Sadržaj i uporaba 

Usluga omogućava korisnicima slanje određenih informacija, poput videozapisa ili slika (u nastavku „Sadržaj“).  Stoga ovime dodjeljujete Mozilli i našim davateljima licencija sva prava potrebna za pružanje Usluge te pristajete koristiti Uslugu u skladu s Mozillinim [Uvjetima korištenja](https://www.mozilla.org/about/legal/acceptable-use). Vi snosite isključivu odgovornost za Sadržaj koji prenosite te moguće posljedice. 

Više informacija o tome kako prijaviti zlouporabu autorskog prava ili zaštitnog znaka saznajte [ovdje](https://www.mozilla.org/about/legal/report-abuse/).

### 6. Prava vlasništva tvrtki Mozilla i TokBox

Niti Mozilla niti njezini davatelji licencija ne dodjeljuju vam prava intelektualnog vlasništva na Usluzi koja nisu posebno navedena u ovim Uvjetima.  Primjerice, ovi Uvjeti ne omogućuju pravo korištenja bilo kojeg autorskog prava, zaštitnog nazivlja, zaštitih znakova, oznaka usluga, logotipa, naziva domena ili drugih prepoznatljivih značajki brenda Mozille ili njezinih davatelja licencija.  

Softver tvrtke Mozilla stavlja se na raspolaganje u skladu i prema uvjetima trenutačne verzije Mozilline javne licencije ili drugih licencija kojima se dopušta navedeno.

### 7. Prekid pružanja Usluge; Uvjet; Obustava

Povremeno je potrebno provoditi postupke održavanja ili nadograđivanja Usluge ili privremeno obustaviti pružanje dijelova ili cjelokupne Usluge. Nije uvijek moguće obavijestiti vas o tome. Nije moguće potraživanje naknada troškova ili štete radi takvih obustava ili ograničenja korištenja Usluge.

Ovi Uvjeti primjenjuju se na vaše korištenje Uslugom te će se nastaviti primjenjivati dok ih ne prestanete primjenjivati vi ili tvrtke Mozilla ili TokBox nakon što vas o tome obavijeste. Možete prekinuti s njihovom primjenom bilo kada iz bilo kojeg razloga prestankom korištenja Usluge.

Mozilla može obustaviti ili uskratiti pristup Usluzi ili vašem Firefox računu bilo kada iz bilo kojeg razloga, ako zaključi, između ostalog, sljedeće: (i) da ste prekršili ove Uvjete (ii) da ste Mozillu ili TokBox izložili opasnosti od pravnog gonjenja ili (iii) da vaše korištenje Uslugom više nije komercijalno isplativo. Ako je moguće, poduzimamo razumne napore kako bismo vas obavijestili o tome putem adrese e-pošte povezane s vašim Firefox računom ili prilikom vašeg sljedećeg pokušaja pristupanja Usluzi.

U svakom slučaju, Uvjeti se više neće primjenjivati uključujući, između ostalog, vašu licenciju za korištenje Uslugom, osim dijelova na koje će se nastaviti primjenjivati: Naknada štete, odricanje od odgovornosti; ograničenje odgovornosti i razno.

### 8. Naknada štete

Pristajete braniti, nadoknaditi štetu i smatrati da Mozilla, TokBox i njihove matične i pridružene tvrtke, njihovi naručitelji, suradnici, davatelji licencija i partneri te njihovi direktori, službenici, zaposlenici i zastupnici („Odštetne strane”) nisu odgovorni za štetu nastalu zbog potraživanja i troškova bilo koje i svih trećih strana, uključujući odvjetničke naknade koje mogu nastati zbog ili u povezanosti s vašim korištenjem Uslugom (uključujući, između ostalog, bilo koji sadržaj koji vam je poslan).

### 9. Odricanje od odgovornosti; ograničenje odgovornosti

USLUGA SE PRUŽA U „KAO TAKVA“ SA SVIM EVENTUALNIM NEDOSTACIMA. U MJERI U KOJOJ TO ZAKON DOPUŠTA, ODŠTETNE STRANE OVIME SE ODRIČU SVIH JAMSTAVA, IZREČENIH ILI IMPLICIRANIH, UKLJUČUJUĆI IZMEĐU OSTALOG JAMSTVA NEPOGREŠIVOSTI USLUGE, NJEZINE UTRŽIVOSTI, PRIKLADNOSTI ZA ODREĐENU NAMJENU I NJEZINE NEPOVREDIVOSTI.

SAMI PREUZIMATE SAV RIZIK POVEZAN S ODABIROM USLUGE ZA VAŠU NAMJENU TE S KVALITETOM I RADOM USLUGE, UKLJUČUJUĆI IZMEĐU OSTALOG RIZIK OD TOGA DA VAŠ SADRŽAJ BUDE IZBRISAN ILI OŠTEĆEN, ILI DA NETKO DRUGI PRISTUPI VAŠEM RAČUNU.

OVO OGRANIČENJE PRIMJENJUJE SE BEZ OBZIRA NA PROPUST OSTVARIVANJA OSNOVNE SVRHE BILO KOJEG PRAVNOG LIJEKA. MOGUĆE JE DA SE U NEKIM DRŽAVAMA NE DOZVOLJAVA IZUZEĆE ILI OGRANIČENJE IMPLICIRANIH JAMSTAVA, TAKO DA OVO ODRICANJE OD ODGOVORNOSTI MOŽDA NIJE PRIMJENJIVO U VAŠEM SLUČAJU.

OSIM AKO ZAKON DRUGAČIJE NE NALAŽE, ODŠTETNE STRANE NEĆE SNOSITI ODGOVORNOST ZA BILO KOJU IZRAVNU, POSEBNU, SLUČAJNU, POSLJEDIČNU ILI PRIMJERNU ŠTETU NASTALU ZBOG ILI U VEZI S OVIM UVJETIMA ILI KORIŠTENJEM ILI NEMOGUĆNOŠĆU KORIŠTENJA USLUGE, UKLJUČUJUĆI IZMEĐU OSTALOG IZRAVNU ILI POSREDNU ŠTETU ZBOG GUBITKA UGLEDA, PREKIDA RADA, GUBITKA ZARADE ILI PODATAKA TE KVARA ILI NEISPRAVNOSTI RAČUNALA, USPRKOS OBAVIJESTI O MOGUĆNOSTI NASTANKA TAKVIH ŠTETA TE BEZ OBZIRA NA TEMELJ (UGOVOR, ODŠTETNO PRAVO ILI DRUGO) TAKVOG POTRAŽIVANJA. ZAJEDNIČKA ODGOVORNOST ODŠTETNIH STRANA PREMA OVOM UGOVORU MOŽE IZNOSITI NAJVIŠE 500 USD (PET STOTINA DOLARA). MOGUĆE JE DA SE U NEKIM DRŽAVAMA NE DOZVOLJAVA IZUZEĆE ILI OGRANIČENJE ODGOVORNOSTI ZA SLUČAJNE, POSLJEDIČNE ILI POSEBNE ŠTETE, TAKO DA OVO IZUZEĆE I OGRANIČENJE ODGOVORNOSTI MOŽDA NIJE PRIMJENJIVO U VAŠEM SLUČAJU.

### 10. Izmjene ovih Uvjeta

Ovi Uvjeti mogu se povremeno ažurirati radi uvrštavanja novih značajki Usluge ili objašnjenja odredbi. Ažurirani Uvjeti objavljuju se na Internetu. Ako dođe do samostalnih promjena, ažuriranje Uvjeta najavljujemo preko uobičajenih Mozillinih kanala za takve objave kao što su blogovi i forumi. Nastavak korištenja Uslugom nakon datuma primjene takvih promjena pokazuje da ih prihvaćate. Radi bolje preglednosti, datum primjene objavljujemo pri vrhu ove stranice.

### 11. Razno

Ovi Uvjeti predstavljaju cjelovit ugovor o korištenju Usluge između vas, Mozille i TokBoxa te su regulirani zakonima države Kalifornije (SAD) bez obzira na sukob zakonskih odredbi. Ako se bilo koja odredba ovih Uvjeta smatra nevažećom ili neprovedivom, preostali dijelovi Uvjeta ostaju na snazi te su pravno valjani. U slučaju nepodudarnosti prijevoda ovih uvjeta i verzije na engleskom jeziku, engleska verzija smatra se mjerodavnom.

### 12. Podaci za kontakt

Podaci za kontakt s tvrtkom Mozilla: Mozilla Corporation (Attn: Mozilla – Legal Notices, 2 Harrison Street, San Francisco CA 94105) ili e-poštom na: <mailto:legal-notices@mozilla.com>.
