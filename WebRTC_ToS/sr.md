# Uslovi korišćenja servisa Firefox Hello

25\. novembar 2014\.
{: datetime="2014-11-25" }

### 1. Uvod 

Firefox Hello je servis („Servis“) za video i audio komunikaciju u realnom vremenu između krajnjih korisnika koji obezbeđuje Mozilla. Molimo Vas da pažljivo pročitate ovaj ceo dokument („Uslovi“), jer opisuje Vaša prava i odgovornosti kada koristite Firefox Hello za slanje ili primanje obaveštenja.

### 2. Registracija naloga

Za korišćenje nekih funkcija Servisa može vam biti potreban Firefox nalog, npr. za uvoz kontakata iz drugog servisa ili kreiranje novih kontakata. Ako se prijavite za Firefox nalog, saglasni ste sa [Uslovima korišćenja](https://www.mozilla.org/about/legal/terms/servicesFirefox naloga i [Obaveštenjem o privatnosti](https://www.mozilla.org/privacy/firefox-cloud).

### 3. Funkcije

Ovaj Servis je omogućen u saradnji sa kompanijom TokBox, Inc. (TokBox se takođe pominje u ovom dokumentu kao davalac licence). Servis je integrisan u Firefox tako da lako možete ostvariti glasovne i video pozive između Firefox-a i korisnika bilo kog pregledača ili uređaja koji podržava WebRTC. Servis je podložan izmenama. Molimo pregledajte [veb-sajt za podršku](https://support.mozilla.org/sr-Cyrl/products/firefox) kompanije Mozilla za pitanja o funkcijama.

### 4. Pravila privatnosti

[Obaveštenje o privatnosti servisa Firefox Hello](https://www.mozilla.org/privacy/firefox-hello/) objašnjava koje informacije se šalju kada koristite servis i kako se tim informacijama upravlja.

### 5. Sadržaj i korišćenje

Razumete da Servis omogućava korisnicima da prenose određene informacije (kao što su video sadržaji ili slike) („Sadržaj“). Ovim dajete Mozilla-i i našim davaocima licence sva prava koja su neophodna za pružanje Servisa i saglasni ste da će Vaše korišćenje servisa biti u skladu sa [Uslovima korišćenja](https://www.mozilla.org/about/legal/acceptable-use) kompanije Mozilla. Vi ste jedini odgovorni za Sadržaj koji prenosite i posledice. 

Za više informacija o tome kako da prijavite potraživanje autorskih prava ili zloupotrebu zaštitnog znaka, pogledajte [ovde](https://www.mozilla.org/about/legal/report-abuse/).

### 6. Vlasnička prava Mozilla-e i TokBox-a

Niti Mozilla niti njeni davaoci licence ne dodeljuju Vam nikakva prava intelektualne svojine nad Servisom koja nisu izričito navedena u ovim Uslovima. Na primer, ovi Uslovi ne dodeljuju pravo korišćenja bilo kojih autorskih prava, trgovinskih naziva, zaštitnih znakova, oznaka usluga, logotipa, naziva domena, ili drugih karakterističnih odlika brenda Mozilla ili njenih davalaca licence.

Softver kompanije Mozilla se distribuira u okviru važeće verzije Javne licence Mozilla-e ili drugih sličnih permisivnih licenci.

### 7. Prekid usluga; Rok; Raskid obaveza

S vremena na vreme, možda će biti potrebno da sprovedemo održavanje ili izvršimo nadogradnju Servisa, ili da privremeno obustavimo korišćenje dela ili celokupnog Servisa. Nije uvek moguće poslati obaveštenje. Nećete imati pravo da tražite pokrivanje troškova ili štete za takvo obustavljanje ili ograničavanje korišćenja Usluge.

Ovi Uslovi se odnose na Vaše korišćenje Servisa i primenjivaće se sve do raskida obaveze sa Vaše strane ili po obaveštenju Mozilla-e ili TokBox-a. Možete izabrati da raskinete obaveze u bilo kom trenutku i iz bilo kog razloga, prekidom korišćenja Servisa.

Imamo pravo da u bilo kom trenutku i iz bilo kog razloga obustavimo ili ukinemo Vaš pristup Servisu ili Vašem Firefox nalogu, uključujući, bez ograničenja i sledeće, ako sa razlogom smatramo: (i) da ste prekršili ove Uslove (ii) stvarate rizik ili moguće pravno izlaganje ze Mozill-ua ili TokBox; ili (iii) da pružanje Servisa Vama nije više komercijalno održivo. Ukoliko je moguće, potrudićemo se u razumnoj meri da Vas o tome obavestimo putem adrese e-pošte povezane sa Vašim Firefox nalogom ili sledeći put kada pokušate da pristupite Servisu.

U svim takvim slučajevima, ovi Uslovi prestaju da važe, uključujući, bez ograničenja, Vašu licencu za korišćenje Servisa, izuzev što sledeći odeljci i dalje važe: Obeštećenje, Odricanje odgovornosti; Ograničenje odgovornosti i Ostalo.

### 8. Obeštećenje

Slažete se da branite, obeštetite i oslobodite odgovornosti Mozilla-e, TokBox-e, njihove matične i pridružene kompanije, izvođače, pomoćnike, davaoce licence, partnere, direktore, službenike, zaposlene i zastupnike („Obeštećene strane“) od bilo kakvih zahteva i troškova trećih strana, uključujući troškove advokata koji nastanu ili su povezani sa Vašim korišćenjem Servisa (uključujući, bez ograničenja, bilo kakav sadržaj koji otpremite).

### 9. Odricanje; Ograničenje odgovornosti

USLUGE SE PRUŽAJU „U VIĐENOM STANJU“ UKLJUČUJUĆI SVE NEISPRAVNOSTI. U MERI U KOJOJ TO DOPUŠTA ZAKON, OBEŠTEĆENE STRANE SE OVIM ODRIČU SVIH GARANCIJA, BILO EKSPLICITNIH ILI IMPLICITNIH, UKLJUČUJUĆI BEZ OGRANIČENJA GARANCIJE DA SU USLUGE ISPRAVNE, PODESNE ZA PRODAJU, POGODNE ZA ODREĐENU SVRHU, I DA NE KRŠE AUTORSKA PRAVA.

SNOSITE SAV RIZIK ŠTO SE TIČE ODABIRA OVIH USLUGA ZA VAŠE POTREBE I ŠTO SE TIČE KVALITETA I PRUŽANJA USLUGA, UKLJUČUJUĆI BEZ OGRANIČENJA RIZIK DA VAŠ SADRŽAJ BUDE OBRISAN ILI KOMPROMITOVAN, ILI U SLUČAJU DA NEKO DRUGI PRISTUPI VAŠEM NALOGU.

OVO OGRANIČENJE VAŽI BEZ OBZIRA NA NEPOSTIZANJE OSNOVNE SVRHE BILO KOG PRAVNOG LEKA. NEKE JURISDIKCIJE NE DOZVOLJAVAJU ISKLJUČENJE ILI OGRANIČENJE IMPLICITNIH GARANCIJA, TAKO DA OVO ODRICANJE ODGOVORNOSTI MOŽDA NE VAŽI ZA VAS.

IZUZEV U SLUČAJEVIMA KADA TO NALAŽE ZAKON, OBEŠTEĆENE STRANE NE ODGOVARAJU NI ZA KAKVU INDIREKTNU, SPECIJALNU, SLUČAJNU, POSLEDIČNU ILI KAZNENU ŠTETU, NASTALU ZBOG OVIH USLOVA ILI NA BILO KOJI NAČIN POVEZANU SA OVIM USLOVIMA ILI SA KORIŠĆENJEM, ODNOSNO NEMOGUĆNOŠĆU KORIŠĆENJA USLUGA, UKLJUČUJUĆI BEZ OGRANIČENJA POSREDNU I NEPOSREDNU ŠTETU GUBITKA REPUTACIJE, OBUSTAVE RADA, GUBITKA PROFITA, GUBITKA PODATAKA I KVARA NA RAČUNARU, BEZ OBZIRA DA LI SU OBAVEŠTENI O TAKVOJ MOGUĆNOSTI I BEZ OBZIRA NA TEORIJU ODGOVORNOSTI (UGOVOR, KRIVIČNO DELO I DRUGO) NA KOJOJ JE TVRDNJA ZASNOVANA. KOLEKTIVNA ODGOVORNOST OBEŠTEĆENIH STRANA POD OVIM UGOVOROM NEĆE PREĆI VREDNOST OD 500 USD (PET STOTINA AMERIČKIH DOLARA). NEKE JURISDIKCIJE NE DOZVOLJAVAJU ISKLJUČENJE ILI OGRANIČENJE SLUČAJNIH, POSLEDIČNIH ILI SPECIJALNIH ŠTETA, TAKO DA SE OVA ISKLJUČENJA I OGRANIČENJA MOŽDA NE ODNOSE NA VAS.

### 10. Izmene ovih Uslova

Ovi Uslovi se s vremena na vreme mogu ažurirati radi integrisanja novih funkcija Usluga ili radi razjašnjenja odredbe. Ažurirani Uslovi će biti objavljeni na mreži. Ako su u pitanju suštinske promene, objavićemo novu verziju preko uobičajenih kanala kompanije Mozilla za takve objave, kao na primer preko članaka na blogu i preko foruma. Ukoliko nastavite da koristite Servis posle datuma stupanja na snagu takvih izmena smatra se da prihvatate date izmene. Da bismo Vam olakšali pregled, postavićemo datum stupanja na snagu na početku ove stranice.

### 11. Ostalo

Ovi Uslovi predstavljaju celokupan sporazum između Vas i Mozilla-e i TokBox-a koji se odnosi na Usluge i na njih se primenjuje zakon države Kalifornija, SAD, sa izuzetkom odredaba o sukobu zakona. Ako se bilo koji deo ovih Uslova bude smatrao nevažećim ili nesprovodivim, preostale odredbe ovih uslova će ostati na snazi. U slučaju sukoba između prevedene verzije ovih Uslova i verzije na engleskom jeziku, engleska verzija će biti važeća.

### 12. Kontaktirajte nas

Kontaktirajte Mozilla-u na: Mozilla Corporation (Attn: Mozilla – Legal Notices, 2 Harrison Street, San Francisco CA 94105) ili putem e-pošte na adresu: <mailto:legal-notices@mozilla.com>.
