# Warunki świadczenia usługi Firefox Hello

25 listopada 2014 r.
{: datetime="2014-11-25" }

### 1. Wstęp

Firefox Hello to świadczona przez firmę Mozilla usługa komunikacji przy użyciu obrazu wideo i głosu, realizowanej w czasie rzeczywistym między dwoma punktami (zwana dalej „Usługą”). Należy dokładnie zapoznać się z całym niniejszym dokumentem (zwanym dalej „Warunkami”), ponieważ wyjaśnia on prawa i obowiązki użytkownika korzystającego z usługi Firefox Hello do wysyłania i odbierania komunikacji.

### 2. Rejestracja konta

Korzystanie z niektórych funkcji Usługi, takich importowanie kontaktów z innych usług lub tworzenie nowych, może wymagać konta Firefox. Zakładając konto Firefox, użytkownik wyraża zgodę na dotyczące kont Firefox [Warunki świadczenia usługi](https://www.mozilla.org/about/legal/terms/services/) oraz [Zasady prywatności](https://www.mozilla.org/privacy/firefox-cloud/).

### 3. Funkcje

Usługa jest świadczona użytkownikom we współpracy z firmą TokBox, Inc. (określaną w tym dokumencie także jako „licencjodawca”). Usługa jest zintegrowana z przeglądarką Firefox, co umożliwia łatwe przeprowadzanie połączeń głosowych i wideo pomiędzy przeglądarką Firefox a użytkownikami dowolnych innych przeglądarek i urządzeń z obsługą WebRTC. Usługa może ulec zmianie. Pytania dotyczące dostępnych funkcji należy kierować do [witryny pomocy technicznej](https://support.mozilla.org/products/firefox) firmy Mozilla.

### 4. Zasady prywatności

[Zasady prywatności usługi Firefox Hello](https://www.mozilla.org/privacy/firefox-hello/) wyjaśniają, jakie informacje są wysyłane podczas korzystania z Usługi i jak są one traktowane.

### 5. Zawartość i użytkowanie

Użytkownik przyjmuje do wiadomości, że Usługa umożliwia przekazywanie pewnych informacji (takich jak wideo lub zdjęcia – zwanych dalej „Zawartością”). Niniejszym użytkownik udziela firmie Mozilla i jej licencjodawcom wszelkich praw koniecznych do świadczenia Usługi i zgadza się korzystać z niej w zgodzie z [Warunkami usługi](https://www.mozilla.org/about/legal/acceptable-use) firmy Mozilla. Użytkownik ponosi wyłączną odpowiedzialność za przesyłaną Zawartość i wynikające z tego konsekwencje.

Więcej informacji na temat zgłaszania roszczeń do praw autorskich lub naruszeń znaków towarowych można znaleźć [tutaj](https://www.mozilla.org/about/legal/report-abuse/).

### 6. Prawa własności firm Mozilla i TokBox

Ani firma Mozilla, ani jej licencjodawcy nie nadają użytkownikowi żadnych praw własności intelektualnej dotyczących Usług poza jednoznacznie wskazanymi w niniejszych Warunkach. Niniejsze Warunki nie pozwalają na przykład na korzystanie przez użytkownika z jakichkolwiek praw autorskich, nazw handlowych, znaków towarowych lub usługowych, logotypów, nazw domenowych ani innych cech charakterystycznych marek należących do firmy Mozilla lub jej licencjodawców.

Oprogramowanie firmy Mozilla jest rozpowszechniane na podstawie bieżącej wersji licencji publicznej firmy Mozilla (określaną dalej także skrótem „MPL”) lub innej licencji o podobnym zakresie nadawanych nią uprawnień, której podlega.

### 7. Przerwy w działaniu usługi, okres jej świadczenia i zakończenie świadczenia usługi

Co jakiś czas może zajść konieczność przeprowadzenia prac konserwacyjnych dotyczących Usługi lub jej aktualizacji bądź tymczasowego zawieszenie działania jej całości lub części. Nie zawsze istnieje możliwość uprzedzenia użytkowników o takich działaniach. Użytkownikowi nie przysługują żadne roszczenia w związku z wydatkami lub szkodami wynikłymi z zawieszenia lub ograniczenia użytkowania Usługi.

Niniejsze Warunki dotyczą użytkowania Usługi przez użytkownika i zachowują moc, dopóki nie zostaną wypowiedziane, czy to przez użytkownika, czy też przez firmę Mozilla lub TokBox. Użytkownik może w każdej chwili i z dowolnego powodu wypowiedzieć Warunki przez zaprzestanie korzystania z Usługi.

Firma Mozilla może zawiesić lub zablokować dostęp użytkownika do Usługi lub konta Firefox w każdej chwili i z dowolnego powodu, między innymi w przypadku uzasadnionego podejrzenia, że: (i) użytkownik naruszył niniejsze Warunki, (ii) użytkownik spowodował ryzyko odpowiedzialności prawnej firmy Mozilla lub TokBox, lub (iii) świadczenie Usług na rzecz użytkownika straciło uzasadnienie handlowe. O ile będzie to możliwe, podejmiemy uzasadnione działania w celu powiadomienia o tym użytkownika, korzystając z przypisanego do jego konta Firefox adresu e-mail lub w momencie podjęcia przez użytkownika najbliższej próby dostępu do Usługi.

We wszystkich takich przypadkach Warunki utracą ważność, co spowoduje m.in. odebranie licencji na korzystanie z Usługi. Wyjątkiem będą postanowienia wymienionych niżej sekcji, które pozostaną w mocy: Przejęcie odpowiedzialności, Zastrzeżenia prawne; Ograniczenie odpowiedzialności oraz Inne postanowienia.

### 8. Przejęcie odpowiedzialności

Użytkownik zobowiązuje się podjąć obrony firm Mozilla i TokBox, ich spółki macierzyste i oddziały, kontrahentów, współpracowników, licencjodawców i partnerów, dyrektorów, przedstawicieli, pracowników i agentów („Strony zabezpieczone”), a także przejąć ich odpowiedzialność i zabezpieczyć przed szkodami w przypadku jakichkolwiek roszczeń osób trzecich i wydatków z tym związanymi, obejmujących m.in. wynagrodzenia przedstawicieli prawnych, wynikających lub powiązanych z korzystaniem z Usługi przez użytkownika (w tym m.in. przesyłanej przez niego Zawartości).

### 9. Zastrzeżenia prawne; ograniczenia odpowiedzialności

USŁUGI SĄ ŚWIADCZONE „W TAKIEJ FORMIE, W JAKIEJ SĄ”, ZE WSZYSTKIMI MOŻLIWYMI BŁĘDAMI. W MAKSYMALNYM ZAKRESIE DOPUSZCZONYM PRZEZ PRAWO STRONY ZABEZPIECZONE NINIEJSZYM WYŁĄCZAJĄ WSZELKIE GWARANCJE W ZAKRESIE USŁUG, ZARÓWNO WYRAŹNE, JAK I DOROZUMIANE, WŁĄCZAJĄC W TO GWARANCJE BRAKU BŁĘDÓW, PRZYDATNOŚCI HANDLOWEJ, PRZYDATNOŚCI DO OKREŚLONEGO CELU I NIENARUSZANIA PRAW.

UŻYTKOWNIK PONOSI CAŁKOWITE RYZYKO ZWIĄZANE Z WYBOREM USŁUG DO OKREŚLONYCH PRZEZ SIEBIE CELÓW, JAKOŚCIĄ I WYDAJNOŚCIĄ USŁUG, W TYM RYZYKO USUNIĘCIA LUB USZKODZENIA ZAWARTOŚCI UŻYTKOWNIKA, LUB UZYSKANIA DOSTĘPU DO JEGO KONTA PRZEZ OSOBĘ TRZECIĄ.

NINIEJSZE OGRANICZENIE ZACHOWUJE WAŻNOŚĆ BEZ WZGLĘDU NA EWENTUALNĄ ZASADNICZĄ NIESKUTECZNOŚĆ WSZELKICH ŚRODKÓW NAPRAWCZYCH. NIEKTÓRE JURYSDYKCJE NIE ZEZWALAJĄ NA WYŁĄCZENIE LUB OGRANICZENIE GWARANCJI DOROZUMIANYCH; W TAKIM PRZYPADKU NINIEJSZE ZASTRZEŻENIE MOŻE NIE MIEĆ W PRZYPADKU UŻYTKOWNIKA MOCY PRAWNEJ.

Z WYJĄTKIEM PRZYPADKÓW WYMAGANYCH PRZEZ PRAWO STRONY ZABEZPIECZONE NIE PONOSZĄ ODPOWIEDZIALNOŚCI ZA JAKIEKOLWIEK SZKODY POŚREDNIE, SZCZEGÓLNE, WYPADKOWE LUB WYNIKOWE CZY ODSZKODOWANIA RETORSYJNE, WYNIKAJĄCE Z WARUNKÓW LUB POWIĄZANE Z NINIEJSZYMI WARUNKAMI, UŻYTKOWANIEM USŁUG LUB NIEMOŻNOŚCIĄ UŻYTKOWANIA USŁUG, WŁĄCZNIE Z BEZPOŚREDNIMI I POŚREDNIMI SZKODAMI OBEJMUJĄCYMI UTRATĘ WARTOŚCI, PRZERWY W PRACY, UTRATĘ ZYSKÓW, UTRATĘ DANYCH, AWARIE SPRZĘTU KOMPUTEROWEGO I INNE AWARIE, NAWET JEŚLI ZGŁOSZONO MOŻLIWOŚĆ WYSTĄPIENIA TAKICH SZKÓD I BEZ WZGLĘDU NA CHARAKTER ODPOWIEDZIALNOŚCI (KONTRAKTOWY, DELIKTOWY CZY INNY), NA KTÓRYM OPARTO ROSZCZENIE. WYNIKAJĄCA Z TEJ UMOWY ZBIORCZA ODPOWIEDZIALNOŚĆ STRON ZABEZPIECZONYCH NIE PRZEKROCZY KWOTY 500 USD (PIĘCIUSET DOLARÓW AMERYKAŃSKICH). NIEKTÓRE JURYSDYKCJE NIE POZWALAJĄ NA WYŁĄCZENIE LUB OGRANICZENIE SZKÓD WYPADKOWYCH, WYNIKOWYCH LUB SZCZEGÓLNYCH; W TAKIM PRZYPADKU WYŁĄCZENIA I OGRANICZENIA MOGĄ NIE MIEĆ W PRZYPADKU UŻYTKOWNIKA MOCY PRAWNEJ.

### 10. Zmiany w postanowieniach niniejszych Warunków

Niniejsze Warunki mogą być co jakiś czas aktualizowane, na przykład po to, aby uwzględnić w nich nowe funkcje Usługi lub objaśnić określone postanowienia. Zaktualizowane Warunki zostaną opublikowane w Internecie. Jeżeli zmiany będą istotne, ogłosimy aktualizację za pośrednictwem typowych kanałów firmy służących do tego typu komunikacji, takich jak blogi czy fora. Użytkowanie Usługi po dacie wejścia w życie takich zmian jest równoważne z ich akceptacją przez użytkownika. Aby ułatwić zapoznawanie się ze zmianami, zamieścimy datę ich wejścia w życie u góry niniejszej strony.

### 11. Inne postanowienia

Niniejsze Warunki stanowią całość umowy między użytkownikiem a firmami Mozilla i TokBox w zakresie użytkowania Usług i podlegają prawu stanu Kalifornia (Stany Zjednoczone), z wyłączeniem przepisów dotyczących konfliktu norm prawnych. Jeśli jakakolwiek część niniejszych Warunków zostanie uznana za nieważną lub niemożliwą do wyegzekwowania, pozostałe ich postanowienia pozostaną w pełni mocy. W przypadku rozbieżności między przetłumaczoną wersją Warunków a wersją w języku angielskim, za nadrzędną uznaje ich wersję w języku angielskim.

### 12. Kontakt z nami

Z firmą Mozilla można skontaktować się listownie pod adresem: Mozilla Corporation (Attn: Mozilla – Legal Notices, 2 Harrison Street, San Francisco CA 94105) lub pocztą elektroniczną: <mailto:legal-notices@mozilla.com>.
