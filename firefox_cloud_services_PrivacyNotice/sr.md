# Firefox Cloud Services Obaveštenje o privatnosti

16. avgust, 2016
{: datetime="2016-08-16" }

Mi brinemo o Vašoj privatnosti. Kada Firefox Cloud Services ("Usluge") šalju informacije Mozilla-i (to smo mi) naša [Mozilla Pravila Privatnosti](https://www.mozilla.org/privacy/) opisuju kako mi koristimo te informacije.

## Stvari koje bi trebalo da znate:

U zavisnosti od funkcije Usluga koje koristite, šaljete nam različite vrste podataka.

* **Adresa e-pošte**: Kada se registrujete za nalog Firefox, dobijamo Vašu adresu e-pošte i heš Vaše lozinke. Pored toga, opcionalno možemo dodati i profilnu sliku ili koristiti Gravatar (u kom slučaju ćemo razmeniti Vašu adresu e-pošte sa Gravatarom da bismo dobili Vašu profilnu sliku).

* **Sinhronizovanje**: Ako omogućite Sinhronizovanje, dobijamo u šifrovanom formatu podatke koje sinhronizujete između različitih uređaja (koji mogu obuhvatati kartice Firefox, dodatke, lozinke, zabeleške, istorijat i postavke).  Iako mi ne možemo da dešifrujemo ove podatke, trebalo bi da koristite snažne lozinke kako biste sprečili neovlašćen pristup Vašim sinhronizovanim podacima.  Takođe, skladištimo podatke o operativnom sistemu Vašeg uređaja i verziji Firefox, kako bismo Vam pokazali koji uređaji su sinhronizovani sa Vašim nalogom. 

* **Podaci o lokaciji**: Iz bezbednosnih razloga, skladištimo IP adrese sa kojih ste pristupili svom nalogu Firefox kako bismo otprilike utvrdili Vaš grad i zemlju.  Ove podatke koristimo da bismo Vam slali upozorenja putem e-pošte u slučaju da utvrdimo neku sumnjivu aktivnost, kao što su prijave na nalog sa drugih lokacija.
    
	* **Pronađi moj Uređaj**: Ako omogućite opciju Pronađi moj Uređaj, dobijamo grubu lokaciju Vašeg uređaja samo kada se prijavite na svoj nalog Firefox i konkretno zatražite da lociramo Vaš povezani uređaj. Dok ste prijavljeni, možete videti poslednju poznatu lokaciju Vašeg uređaja na mapi. Redovno brišemo ove lokacije i ne prikupljamo dodatne lokacije sve dok nam to ne zatražite.

---------------------------------------

Koristimo kolačiće, prazne GiF-ove i ostale veb tehnologije da bismo Vam omogućili i poboljšali naše proizvode i usluge.

* **Onlajn alatke za podatke**: Koristimo “Onlajn alatke za podatke” kao što su kolačići, prazni GIF-ovi i veb označivači da bismo omogućili funkcionalnost naših proizvoda i usluga. Na primer, kolačići Vam pomažu prilikom prijavljivanja i identifikacije. Iste alatke koristimo da prikupimo podatke u cilju poboljšanja naših proizvoda i usluga. Primera radi, koristimo kolačiće da bismo Vam omogućili veb analitiku.

* **Opcije**: Možete saznati više o tome šta su kolačići i kako njima da upravljate u Firefox-u klikom na [ovaj link](https://support.mozilla.org/sr-Cyrl/kb/kolachii-informaci-koy-veb-sat-chuva-na-vashem-rac). Imajte na umu da neke funkcije naših i ostalih proizvoda i usluga možda neće pravilno raditi bez pomoći kolačića.
