# Firefox Cloud Services Adatvédelmi nyilatkozat

2016. augusztus 16.
{: datetime="2016-08-16" }

Fontos számunkra az Ön adatainak védelme. A Firefox Cloud Services (a „Szolgáltatások”) információkat küld a Mozilla vállalatnak (azaz nekünk), amelyek felhasználásáról [Mozilla Adatvédelmi Irányelveinkben](https://www.mozilla.org/privacy/) olvashat.

## Tudnivalók:

Attól függően, hogy a Szolgáltatások mely funkcióit használja, Ön különböző típusú adatokat küld nekünk.

* **E-mail-cím**: Amikor Firefox-fiókot nyit, megkapjuk az e-mail-címét és jelszavát titkosított formában. Továbbá lehetősége van profilkép hozzáadására, vagy használhatja a Gravatart (ebben az esetben megosztjuk e-mail-címét a Gravatarral a profilkép beszerzéséhez).

* **Sync**: Ha engedélyezi a Sync funkciót, titkosított formában megkapjuk az eszközök között szinkronizált adatait (beleértve a Firefox-lapjait, bővítményeit, jelszavait, könyvjelzőit, előzményeit és beállításait). Bár ezeket mi nem tudjuk dekódolni, erős jelszót használjon a szinkronizált adataihoz való illetéktelen hozzáférés megakadályozásához. Tárolunk információkat az eszköze operációs rendszeréről és a Firefox-verzióról is, hogy mutathassuk, mely eszközök vannak a fiókjához szinkronizálva.

* **Helyadatok**: Biztonsági okokból eltároljuk azokat az IP-címeket, amelyekről eléri a Firefox-fiókját, hogy körülbelül meghatározhassuk a városát és országát. Ezen adatok segítségével e-mailben figyelmeztetjük, ha gyanús tevékenységet észlelünk, például a fiókjába való belépést más helyről.
    
 * **Eszközkereső**: Ha bekapcsolja az Eszközkereső funkciót, csak akkor kapjuk meg eszköze hozzávetőleges helyét, ha Ön bejelentkezik Firefox-fiókjába, és kifejezetten felkér minket csatlakoztatott eszköze helyének megállapítására. Amíg bejelentkezve marad, a térképen láthatja eszköze legutóbbi ismert helyeit. Ezeket a helyeket rendszeresen töröljük, és amíg nem kér fel rá minket, nem gyűjtjük a további helyeket.

---------------------------------------

Cookie-kat, clear GIF-eket és egyéb webes technológiákat alkalmazunk termékeink és szolgáltatásaink biztosítása és fejlesztése érdekében.

* **Online adateszközök**: Ún. „online adateszközöket”, pl. cookie-kat, clear GIF-eket és webes irányjelzőket használunk termékeink és szolgáltatásaink biztosítása érdekében. A cookie-k például a bejelentkezés és hitelesítés során nyújtanak segítséget. Ugyanezeket az eszközöket használjuk a termékeink és szolgáltatásaink fejlesztése érdekében történő adatgyűjtés során is. Például a cookie-k segítségével készítünk webes elemzést.

* **Beállítások**: [Ide](https://support.mozilla.org/hu/kb/S%C3%BCtik%20kezel%C3%A9se) kattintva többet tudhat meg a cookie-król és a cookie-k kezeléséről a Firefox rendszerben. Előfordulhat, hogy a cookie-k nélkül vállalatunk és mások termékeinek és szolgáltatásainak bizonyos funkciói nem működnek megfelelően.
