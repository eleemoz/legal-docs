# Napomena o privatnosti usluge Firefox Cloud Services

16. kolovoza 2016.
{: datetime="2016-08-16" }

Stalo nam je do vaše privatnosti. Kada Firefox Cloud Services („Usluga“) pošalje podatke Mozilli (to smo mi), [Pravila privatnosti Mozille](https://www.mozilla.org/privacy/) opisuju kako se koristimo tim podacima.

## Što biste trebali znati:

Ovisno o sadržajima Usluga kojima se koristite, šaljete nam različite vrste podataka.

* **Adresa e-pošte**: kada se prijavite na Firefox korisnički račun, primit ćemo vašu adresu e-pošte i šifru raspršivanja vaše lozinke. Također možete dodati sliku profila ili koristiti Gravatar (u tom slučaju dijelit ćemo vašu adresu e-pošte s uslugom Gravatar kako bismo pristupili slici vašeg profila).

* **Sync**: ako omogućite funkciju Sync, primit ćemo u kriptiranom obliku podatke koje sinkronizirate na svim uređajima (mogu uključivati Firefox tablice, dodatke, lozinke, knjižne oznake, povijest i postavke). Budući da kriptiranje ne možemo obaviti sami, trebate koristiti sigurnu lozinku kako biste onemogućili neovlašteni pristup vašim sinkroniziranim podacima. Također pohranjujemo informacije o operativnom sustavu vašeg uređaja i verziji programa Firefox kako bismo vam pokazali koji su uređaji sinkronizirani s vašim korisničkim računom. 

* **Podaci o lokaciji**: radi sigurnosti pohranjujemo IP adrese s kojih možete pristupiti vašem korisničkom računu na usluzi Firefox te kako biste približno odredili grad i zemlju. Te podatke koristimo za slanje upozorenja e-poštom ako otkrijemo sumnjivu aktvivnost, kao što je prijava na korisnički račun s drugih lokacija.
    
	* **Pronađi moj uređaj**: ako omogućite funkciju Pronađi moj uređaj, primit ćemo približnu lokaciju vašeg uređaja samo kada se prijavite na vaš korisnički račun na usluzi Firefox Account i posebno zatražite od nas da otkrijemo položaj povezanog uređaja. Dok ste prijavljeni, možete vidjeti posljednju otkrivenu lokaciju vašeg uređaja na karti. Redovito brišemo te lokacije i nećemo sakupljati dodatne lokacije ako to od nas ne zatražite.

---------------------------------------

Koristimo kolačiće, čiste GIF-ove i druge web-tehnologije radi ponude i poboljšanja naših proizvoda i usluga.

* **Mrežni alati za obradu podataka**: Koristimo mrežne alate za obradu podataka kao što su kolačići, čisti GIF-ovi i web-pratilice kako bismo osigurali funkcionalnost naših proizvoda i usluga. Primjerice, kolačići nam pomažu prilikom prijave i provjere autentičnosti korisnika. Iste alate koristimo i za prikupljanje podataka radi poboljšanja naših proizvoda i usluga. Primjerice, kolačiće koristimo za prikupljanje podataka za web-analize.

* **Opcije**: Saznajte više o kolačićima i njihovom upravljanju u pregledniku Firefox tako da kliknete [ovdje](https://support.mozilla.org/hr/kb/Kola%C4%8Di%C4%87i). Imajte na umu da neke značajke naših i drugih proizvoda i usluga možda neće ispravno funkcionirati bez kolačića.
