# Πολιτική απορρήτου υπηρεσιών Firefox Cloud Services

16 Αυγούστου 2016
{: datetime="2016-08-16" }

Το απόρρητο των προσωπικών σας στοιχείων είναι προτεραιότητά μας. Όταν οι υπηρεσίες Firefox Cloud Services (οι "Υπηρεσίες") στέλνουν πληροφορίες στην Mozilla (δηλ. σε εμάς), η [Πολιτική απορρήτου της Mozilla](https://www.mozilla.org/privacy/) περιγράφει με ποιον τρόπο θα χρησιμοποιήσουμε αυτές τις πληροφορίες.

## Τι πρέπει να γνωρίζετε:

Μας στέλνετε δεδομένα διαφόρων τύπων, ανάλογα με τις δυνατότητες των Υπηρεσιών που χρησιμοποιείτε.

* **Διεύθυνση email**: Όταν εγγράφεστε για έναν Λογαριασμό Firefox, λαμβάνουμε τη διεύθυνση email και τον κωδικό πρόσβασής σας κρυπτογραφημένο. Επιπλέον, μπορείτε να προσθέσετε προαιρετικά μια εικόνα προφίλ ή να χρησιμοποιήσετε ένα Gravatar (οπότε θα μοιραστούμε τη διεύθυνση email σας με την Gravatar για να λάβουμε την εικόνα προφίλ σας).

* **Sync**: Αν ενεργοποιήσετε το Sync, λαμβάνουμε, σε κρυπτογραφημένη μορφή, τα δεδομένα που συγχρονίζετε μεταξύ συσκευών (τα οποία μπορεί να περιλαμβάνουν καρτέλες, πρόσθετα, κωδικούς πρόσβασης, σελιδοδείκτες, ιστορικό και προτιμήσεις του Firefox).  Αν και δεν έχουμε τη δυνατότητα να τον αποκρυπτογραφήσουμε, θα πρέπει να χρησιμοποιήσετε έναν ισχυρό κωδικό πρόσβασης ώστε να αποτρέψετε τη μη εξουσιοδοτημένη πρόσβαση στα συγχρονισμένα δεδομένα σας.  Αποθηκεύουμε επίσης πληροφορίες για το λειτουργικό σύστημα και την έκδοση Firefox της συσκευής σας, για να σας ενημερώνουμε για το ποιες συσκευές είναι συγχρονισμένες με τον λογαριασμό σας. 

* **Δεδομένα τοποθεσίας**: Για λόγους ασφαλείας, αποθηκεύουμε τις διευθύνσεις IP από τις οποίες έχετε πρόσβαση στον λογαριασμό σας Firefox, ώστε να εκτιμούμε κατά προσέγγιση ποια είναι η πόλη και η χώρα σας.  Χρησιμοποιούμε αυτά τα δεδομένα για να σας στέλνουμε ειδοποιήσεις μέσω email αν εντοπίσουμε ύποπτη δραστηριότητα, όπως συνδέσεις σε λογαριασμούς από άλλες τοποθεσίες.
    
	* **Εύρεση Συσκευής**: Αν ενεργοποιήσετε την Εύρεση Συσκευής, λαμβάνουμε την κατά προσέγγιση θέση της συσκευής σας μόνο όταν πραγματοποιείτε είσοδο στο Λογαριασμό σας Firefox και μας ζητήσετε συγκεκριμένα να βρούμε μια συνδεδεμένη συσκευή. Όσο θα διατηρείτε την είσοδο, θα μπορείτε να βλέπετε τις τελευταίες γνωστές θέσεις της συσκευής σας σε έναν χάρτη. Διαγράφουμε τακτικά αυτές τις θέσεις και δεν συλλέγουμε περαιτέρω θέσεις αν εσείς δεν μας το ζητήσετε.

---------------------------------------

Χρησιμοποιούμε cookies, διαφανή GIF και άλλες τεχνολογίες web για να προσφέρουμε και να βελτιώνουμε τα προϊόντα και τις υπηρεσίες μας.

* **Online εργαλεία δεδομένων**: Χρησιμοποιούμε “online εργαλεία δεδομένων” όπως τα cookies, τα διαφανή GIF και τα web beacons, για να παρέχουμε τις λειτουργίες των προϊόντων και των υπηρεσιών μας. Για παράδειγμα, τα cookies βοηθούν στην είσοδο και τον έλεγχο ταυτότητας των χρηστών. Επίσης, χρησιμοποιούμε αυτά τα ίδια εργαλεία για να συλλέγουμε δεδομένα για τη βελτίωση των προϊόντων και των υπηρεσιών μας. Για παράδειγμα, χρησιμοποιούμε τα cookies για να παρέχουμε αναλυτικά στοιχεία web.

* **Επιλογές**: Μπορείτε να μάθετε περισσότερα σχετικά με το τι είναι τα cookies και με τον τρόπο διαχείρισης των cookies, αν κάνετε κλικ [εδώ](https://support.mozilla.org/el/kb/cookies-el) Σημειώστε ότι ορισμένες λειτουργίες των προϊόντων και των υπηρεσιών, δικών μας και άλλων, ίσως να μην λειτουργούν σωστά χωρίς τη βοήθεια των cookies.
