# Zasady prywatności usług Firefox Cloud Services

16 sierpnia 2016 r.
{: datetime="2016-08-16" }

Przywiązujemy dużą wagę do ochrony prywatności użytkowników. Jeśli usługi Firefox Cloud Services („Usługi”) obejmują przesyłanie informacji do firmy Mozilla (to my), [Polityka prywatności firmy Mozilla](https://www.mozilla.org/privacy/) reguluje wykorzystywanie takich danych przez nas.

## Co warto wiedzieć:

Użytkownik przesyła do nas dane różnego rodzaju, w zależności od używanych funkcji Usług.

* **Adres e-mail**: Kiedy użytkownik dokona rejestracji w celu uzyskania konta Firefox, otrzymujemy informacje obejmujące jego adres e-mail i zaszyfrowany skrót hasła. Oprócz tego można opcjonalnie dodać zdjęcie profilowe lub użyć gravatara (w tym przypadku udostępnimy usłudze Gravatar adres e-mail użytkownika, by uzyskać jego zdjęcie profilowe).

* **Sync**: Jeśli użytkownik włączy funkcję Sync, otrzymujemy w zaszyfrowanym formacie dane synchronizowane pomiędzy urządzeniami (mogą one obejmować informacje o kartach, dodatkach, hasłach, zakładkach, historii i preferencjach przeglądarki Firefox).  Choć dane te nie mogą zostać przez nas odszyfrowane, należy użyć silnego hasła, by zapobiec nieautoryzowanemu dostępowi do synchronizowanych danych.  Przechowujemy również informacje o systemie operacyjnym i wersji przeglądarki Firefox użytkownika, by pokazywać użytkownikowi, które urządzenia są zsynchronizowane z jego kontem. 

* **Dane lokalizacji**: Ze względów bezpieczeństwa przechowujemy adresy IP, z których użytkownik uzyskuje dostęp do konta Firefox, by w przybliżeniu określić jego kraj i miejscowość.  Używamy tych danych, by wysyłać alerty e-mail w przypadku wykrycia podejrzanej aktywności, np. logowania na konto z innych lokalizacji.
    
	* **Znajdź moje urządzenie**: Jeśli użytkownik włączy funkcję Znajdź moje urządzenie, otrzymamy przybliżoną lokalizację jego urządzenia, tylko jeśli zaloguje się na konto Firefox i poprosi o zlokalizowanie połączonego urządzenia. Po zalogowaniu się użytkownik może zobaczyć ostatnie znane lokalizacje urządzenia na mapie. Regularnie usuwamy te lokalizacje i nie zbieramy informacji o kolejnych, o ile nie poprosi o to użytkownik.

---------------------------------------

Korzystamy z ciasteczek, przezroczystych plików GIF i innych technologii internetowych, aby ulepszać nasze produkty i usługi.

* **Narzędzia obsługi danych w Internecie**: Korzystamy z „narzędzi obsługi danych w Internecie”, takich jak ciasteczka, przezroczyste pliki GIF i internetowe sygnały nawigacyjne, aby zapewniać określoną funkcjonalność naszych produktów i usług. Na przykład ciasteczka służą do obsługi logowania się i uwierzytelniania użytkowników. Korzystamy również z tych samych narzędzi, aby ulepszać nasze produkty i usługi. Na przykład używamy ciasteczek podczas analizy ruchu internetowego.

* **Opcje**: Więcej informacji na temat ciasteczek i zarządzania nimi w przeglądarce Firefox można uzyskać, klikając [tutaj](https://support.mozilla.org/pl/kb/ciasteczka). Należy pamiętać, że określone funkcje naszych produktów i produktów innych firm mogą działać nieprawidłowo bez obsługi ciasteczek.
