# Firefox Cloud Services – Informativa sulla privacy

16 agosto 2016
{: datetime="2016-08-16" }

La privacy degli utenti è importante. [L’informativa sulla privacy di Mozilla](https://www.mozilla.org/privacy/) descrive il modo in cui vengono utilizzate le informazioni trasmesse dai Firefox Cloud Services (i “Servizi”) a Mozilla (noi).

## Cose da sapere

Il tipo di dati trasmessi varia a seconda delle funzioni dei vari servizi che vengono utilizzate.

* **Indirizzo e-mail**: quando si crea un account Firefox, Mozilla riceve il relativo indirizzo e-mail e un’impronta (hash) della password. È inoltre possibile aggiungere un’immagine del profilo o usare Gravatar (nel qual caso, l’indirizzo e-mail verrà condiviso con Gravatar per ottenere l’immagine del profilo).

* **Sincronizzazione**: se viene attivato Sync, Mozilla riceve, in formato criptato, i dati che vengono sincronizzati nei vari dispositivi (che possono includere schede Firefox, componenti aggiuntivi, password, segnalibri, cronologia e altre preferenze).  Nonostante queste informazioni non possano essere decifrate da Mozilla, è consigliabile utilizzare una password efficace per impedire l’accesso non autorizzato ai dati sincronizzati.  Vengono inoltre memorizzate informazioni sul sistema operativo dei dispositivi e sulla versione di Firefox utilizzata, per mostrare quali dispositivi sono sincronizzati all’account. 

* **Dati di localizzazione**: per finalità di sicurezza, memorizziamo gli indirizzi IP utilizzati per accedere all’account Firefox e risalire alla città e alla provincia di residenza dell’utente.  Tali dati vengono utilizzati per inviare avvisi e-mail nel caso vengano rilevate attività sospette, come accessi all’account da altre località.
    
	* **Trova dispositivo**: se si attiva la funzione Trova dispositivo, saremo in grado di rilevare la posizione approssimativa del dispositivo solo dopo che l’utente avrà eseguito l'accesso al proprio account Firefox ed esplicitamente richiesto di localizzare un dispositivo connesso. Mentre si è connessi, è possibile visualizzare su una mappa le ultime posizioni conosciute del dispositivo. Cancelliamo regolarmente tali informazioni e non acquisiremo altri dati sulla posizione fino a quando non viene espressamente richiesto dall’utente.

---------------------------------------

Utilizziamo inoltre cookie, GIF trasparenti e altre tecnologie web per offrire e migliorare i nostri prodotti e servizi.

* **Strumenti di dati online**: per garantire la funzionalità dei nostri prodotti e servizi utilizziamo una serie di “strumenti di dati online” quali cookie, GIF trasparenti e *web beacon*. Ad esempio, i cookie aiutano gli utenti in fase di accesso e autenticazione. Utilizziamo gli stessi strumenti anche per raccogliere dati e migliorare i nostri prodotti e servizi. Ad esempio, utilizziamo i cookie per offrire dati di web analytics.

* **Opzioni**: per ulteriori informazioni sui cookie e su come gestirli in Firefox, consultare [questa pagina](https://support.mozilla.org/it/kb/Gestione%20dei%20cookie). È importante notare che alcune funzioni dei nostri prodotti e servizi, così come di prodotti e servizi di terze parti, potrebbero non funzionare correttamente senza il supporto dei cookie.
